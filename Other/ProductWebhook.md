وب هوک در پیام گستر 
وب هوک یکی از روش‌هایی است که به وسیله آن، وب‌اپلیکیشن‌ها می‌توانند با هم در ارتباط باشند. با استفاده از وب هوک می‌توان از APIهای شخص ثالث در پروژه توسعه اپلیکیشن استفاده کرد. وب هوک این امکان را فراهم می‌کند که هر گاه یک رویداد (Event) اتفاق افتاد، «داده‌های آنی» (Real-Time) از یک اپلیکیشن به اپلیکیشن دیگر ارسال شوند. 
HTTP در وب هوک

HTTP  نامی برای عبارت (Hypertext Transfer Protocol) که معنی فارسی آن، «پروتکل انتقال ابرمتن» یا «منشور انتقال ابرمتن» است. پروتکل، در واقع استانداردی برای برقرای ارتباط است. درست مثل وقتی که در یک ملاقات اولیه، فردی خودش را به فرد دیگری معرفی می‌کند.. HTTP  پروتکلی است که نحوه انتقال داده انتقال ابر متن یا انتقال (Hypertext) را در برنامه‌هایی مثل یک مرورگر وب تعیین می‌کند.
مرورگر وب و سرور (خدمت‌دهنده یا  Server) یک سایت، با روش خاصی بر سر منابع مذاکره می‌کنند. این منابع می‌تواند شامل تمام کدهای HTML، تصاویر و محتوای دیگری باشد که مرورگر وب به آن‌ها نیازمند است. به لحاظ فنی در مکالمه HTTP، مرورگر به عنوان (مشتری یا Client) شناخته می‌شود. کلاینت داده‌‌ها را از سرور‌ واکشی (Fetch) می‌کند.
زمانی که یک مرورگر قصد واکشی داده را از وب سرور داشته باشد، درخواستی برای دریافت آن داده با استفاده از HTTP ارسال می‌کند. به چنین تقاضایی درخواست HTTP یا HTTP Request گفته می‌شود. یک وب سرور می‌تواند از حجم عظیمی از داده‌ها میزبانی کند. بنابراین، در درخواست HTTP باید جزئیات کاملی در خصوص داده درخواستی وجود داشته باشد. پروتکل HTTP نحوه درخواست داده از جانب کلاینت را تعیین می‌کند.
درخواست‌های GET و POST دو نوع از درخواست‌های HTTP هستند. در اصل، GET برای واکشی و دریافت داده‌ها از سرور و POST برای درج یا به‌روزرسانی داده‌ها در سرور استفاده می‌شوند. 
وب هوک در پیام گستر 

هدف از استفاده از وب هوک در نرم‌افزار به روزرسانی محصولات است. با استفده از وب هوک در پیام گستر می‌توانیم محصولات وبسرویس دیام گستر را به روز کنیم. در پیام گستر برای انتقال محصولات به پلتفرم‌های دیگر از روش GET استفاده می‌شود.
به زبان ساده‌تر اگر بخواهیم محصول یا نکته‌ای را ویرایش کنیم وب هوک این موضوع را به نرم‌افزارهای متصل اطلاع می‌دهد.
دیتاهای ارسالی پیام گستر توسط وب‌سرویس سه حالت دارند:
Event = 0 = Delete
Event= 1 = Update
Event = 2 = Insert=Create

اطلاعاتی که ارسال می‌شوند به صورت زیر هستند:
Product = Id
Product Type = Product Code
Product Name = Product Name

در کل ما از وب هوک برای اطلاع رسانی دیگر نرم‌افزارها استفاده می‌کنیم به این معنی که هر ویرایش یا تغییراتی که در نرم‌افزار نجام می‌دهیم توسط وب هوک به سایر نرم‌افزارهای متصل اطلاع داده می‌شود.
