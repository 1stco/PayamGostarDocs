# رضایت مشتری چیست؟
رضایت مشتری Customer Satisfaction در بازاریابی یکی از المانهای اساسی به شمار می آید، به گونه ای که کل استراتژی های بازاریابی باید با محوریت رضایت مشتری تدوین و اجرا شود. کسب وکاری که در آن به صورت متناوب به سنجش شاخص های رضایت مشتری پرداخته می شود و سعی در بهبود و توسعه عملکرد برند و افزایش رضایت مشتری ها دارد، قطعا در مقایسه با رقبایش موفق تر است.

تعدادی از شاخص های کلیدی عملکرد به سنجش رضایت مشتری از عملکرد برند می پردازند و یادتان باشد شاخص های رضایت مشتری بسته به نوع برند، محصول و خدمات برند، وفاداری مشتری به صورت های مختلفی می تواند تعریف و مورد سنجش قرارگیرد.

## 6 شاخص رضایت مشتری در حالت کلی 
### Brand Attributes
یکی از مهمترین عواملی که در میزان رضایت مشتری از برند نقش دارد، دریافت تصویر درستی از برند در ذهن مشتری است. انتظارات مشتریان باید با آنچه برند در بازاریابی، تبلیغات و همچنین آیین نامه های خدمات مشتریان و پیام برند تعریف کرده است، همخوانی داشته باشد و در یک راستا باشد.

برندهای موفق برای آنکه بدانند آنچه برندشان به بازار هدف متعهد شده با تصویر ذهنی برند در میان مشتریانشان یکی است، از پرسشنامه های Brand Attributes استفاده می کنند. تهیه سوال در اینگونه پرسشنامه ها در دو مرحله صورت می گیرد.

در مرحله ی اول از گروه کوچکتری حدود 7 الی 10سوال (Open Ended Questions) پرسیده می شود و از پاسخ های به دست آمده در این مرحله، برای تهیه پرسشنامه اصلی (پرسشنامه دوم) استفاده خواهد شد.

**مقایسه میزان رضایت مشتری از رقبا**

برای جایگاه یابی و سنجش درست شاخص رضایت مشتری باید به جایگاه یابی واقعی برندتان در مقایسه با رقبا در بازار بپردازید. چه خدمات و کیفیتی را برند شما در مقایسه با سایر برندها در بازار ارائه می دهد؟ آیا برندهای پیشرو در صنعت شما 80% از آنچه را که به مشتریان و بازار هدف متعهد شده اند، را انجام می دهند؟ پس از در نظر گرفتن Brand Attributes، براساس جایگاه شما در بازار هدفتان و در قیاس با رقبا، رضایت مشتریان از برند در مجموعه شما چگونه تعریف شده؟

متوسط شاخص رضایت مشتری
اینکه انتظار داشته باشید مشتریان شما به طور کامل و صد در صد از برندتان رضایت داشته باشند، کمی از واقعیت به دور است. آنچه که در سنجش شاخص رضایت مشتری اهمیت دارد، افزایش این شاخص و رشد مثبت آن است. سنجش شاخص های رضایت از مشتری باید به طور مرتب (در بازه های زمانی تعریف شده) لحاظ شود. پس از سنجش میزان رضایت مشتری باید عارضه یابی ها صورت گیرد. آیین نامه های خدمات مشتریان مجددا تدوین شود و اهداف کوتاه مدتی به منظور بهبود میزان رضایت مشتری تعیین و مراتب اجرای آن لحاظ شود.

سپس در ارزیابی بعدی باید میزان بهبود شاخص رضایت مشتری با توجه به آنچه در جهت بهبود این امر لحاظ شده بود، سنجیده شود. در این میان سنجش میزان رضایت از برند را در مورد کارکنانتان (مشتریان داخلی برندInternal Customers) فراموش نکنید.

 ### Customer Retention {#Index}
میزان ایستایی مشتریان با برند شما یکی دیگر از شاخص های رضایت مشتری می باشد. باتوجه به اشباع بودن بازار امروز، خریدهای مجدد مشتریان از یک برند، خود نشان از رضایت مشتری های فعلی دارد. نگهداشت مشتری در مورد برندهای خدماتی و تکرار خرید در مودر برندهای محصول محور، از معیارهای مهم در سنجش شاخص رضایت مشتری ها از برند محبوبشان می باشد.

نکته مهم این که تعریف مشتری راضی با مشتری وفادار کاملا متفاوت است و هرگز تنها به داشتن مشتری های راضی، قانع نباشید.