# فرصت چیست؟
فرصت نشان‌دهنده یک موقعیت تجاری است که فروشنده معتقد است می‌تواند منجر به انجام یک معامله و فروش شود. به‌بیان‌دیگر، فرصت‌های ثبت‌شده برای اشخاص یا سازمان‌ها، به یک موقعیت یا پتانسیل فروش (رسیدن به فرآیند فروش) اشاره دارد. <br>
در پیام‌گستر نیز موجودیتی با همین نام (فرصت) وجود دارد که به عنوان ابزاری برای ثبت و پیگیری این فروش‌های احتمالی در نظر گرفته‌می‌شود. فرصت در واقع موجودیتی است که پیش از پیش‌‌فاکتور ثبت می‌شود و به کارشناسان فروش در بهبود فرآیند فروش و رفع خواسته‌های مشتریان کمک می‌کند.<br>
 ثبت فرصت‌ها می‌تواند از جنبه‌های مختلفی مانند امکان پیگیری معاملات، نظارت بر وضعیت سرنخ‌ها، تجزیه‌وتحلیل رقبا و پیشرفت معاملات به شما کمک کند. علاوه‌‌براین، ثبت و مدیریت فرصت‌ها به مدیر کسب‌و‌کار امکان آنالیز دقیق دلایل شکست و موفقیت یک فرصت و دوره‌ی زمانی لازم برای رسیدن به فرآیند فروش را می‌دهد.<br>
مهم‌ترین مزیت ثبت و رصد فرصت‌، پیش‌‌بینی فروش است. ثبت فرصت برای کارشناسان فروش این امکان را فراهم می‌آورد که با انتظارات بالقوه مشتریان آشنا شوند و به مدیران فروش کمک می‌کند تا درآمد حاصل از فروش را پیش‌بینی کنند. به طور خلاصه، ثبت فرصت فروش منجر به یک دید یکپارچه از فرآیند‌های فروش کسب‌وکار می‌شود. علاوه‌براین، ثبت فرصت در CRM  پیام‌گستر به شما کمک می‌کند مشتریان خود را براساس مبلغ پرداختی، درصد احتمال و الویت‌بندی در گروه‌های مختلف دسته‌بندی کنید.<br>
معمولاً فرصت شامل اطلاعاتی مانند پتانسیل مشتری، محصول یا خدمات مورد نظر، میزان احتمال موفقیت، مراحل فروش و زمانبندی احتمالی می‌شود.<br>
> **نکته**<br>
> ثبت فرصت به تنهایی در فرآیندهای مالی و موجودی تاثیری ندارد. یعنی مبلغ تخمینی و ثبت‌شده در آیتم فرصت، مشتری را به شما بدهکار **نمی‌کند**. اقلام و تعداد ثبت شده محصولات در آن نیز تاثیری بر موجودی انبار **ندارد** و فقط به عنوان یک سابقه در سوابق مشتری ثبت می‌شود.<br>

با توجه به آنچه در مورد فرصت گفته‌شد، اگر هنوز ذهنتان به این مشغول است که فرصت چه تفاوتی با پیش‌فاکتور دارد، باید بگوییم که:<br>
- فرصت در CRM نشان‌دهنده پتانسیل موقعیت فروش است که در آن انجام یک معامله ممکن است؛ در حالی که پیش‌فاکتور یک سند رسمی است که جزئیات محصول یا خدمات درخواستی مشتری را نشان می‌دهد و می‌تواند جزئی از فرآیند فروش و مذاکره باشد.
- فرصت یک گام پیش از پیش‌فاکتور قرار دارد.
- پیش‌فاکتور موجودی انبار شما در پیام‌گستر را (به اندازه تعداد مندرج) فریز می‌کند. در حالی که فرصت تاثیری بر موجودی ندارد.

## گزارشات مرتبط با فرصت {#OppReports}
برای پیگیری فرصت‌های ثبت شده می‌توانید از گزارشات مرتبط با فرصت در قسمت گزارشات استفاده کنید. گزارشات مرتبط با فرصت به شرح زیر است:<br>
-	تعداد فرصت‌های موفق و ناموفق به تفکیک علت، محصول، کارشناسان ، نوع فرصت و منابع 
- لیست پیگیری‌های فرصت 
- لیست فرصت‌های باز و بسته شده
- مبلغ تخمینی فرصت‌های ناموفق به تفکیک کارشناسان
- ارزش تخمینی فرصت‌های از دست رفته به تفکیک منابع
- لیست فرصت‌های ناموفق
- فرصت‌ها به تفکیک هویت، مراحل فرصت، کمپین، کارشناس و ماه
-	میانگین تعداد روز برای بسته شدن چرخه فرصت‌های موفق به تفکیک نوع فرصت، منابع، کارشناسان
- تعداد فرصت‌های موفق و ناموفق در بازه های زمانی 1 روز گذشته، 7 روز گذشته، 30 روز گذشته و 90 روز گذشته


