
# تایید و شماره‌گذاری فاکتور برگشت از فروش
پس از ثبت فاکتور برگشت از فروش مادامیکه این فاکتور تایید نشود موجودی محصول و بدهی مشتری تغییری نخواهد کرد و فاکتور تایید نشده در پیام‌گستر فاقد اعتبار است.

فاکتور برگشت از فروش در مرحله تایید و شماره‌گذاری با پیام‌های متفاوت نمایش داده می‌شوند که به شرح زیر می‌باشد:<br>
در صورتیکه فاکتور‌ها به صورت خودکار تایید شوند در قسمت بالایی فاکتور برگشتی این پیغام با نوار آبی نمایش داده می‌شود.<br>

 ![تایید و شماره‌گذاری فاکتور برگشت از فروش 1](./Images/)

گاهی برای دسترسی بهتر به فاکتورهای برگشتی در مرحله ثبت، بهتر است آنها را شماره‌گذاری کنید. در این مرحله پیغام زیر با نوار بنفش رنگ نمایش داده می‌شود. لازم به ذکر است شما می‌توانید قبل از اینکه فاکتور برگشتی تایید شود آنها را شماره‌گذاری نمایید.

![تایید و شماره‌گذاری فاکتور برگشت از فروش 2](./Images/)

می‌توانید دو مرحله قبل را به صورت خودکار انجام دهید. پس از تایید و شماره‌گذاری پیام زیر با نوار سبز رنگ را مشاهده خواهید کرد.

![تایید و شماره‌گذاری فاکتور برگشت از فروش 2](./Images/)


پس از ثبت فاکتور برگشت از فروش چنانچه مجوز تایید، رد و شماره‌گذاری آیتم را داشته باشید 
در صورتی که فاکتور برگشت از فروش ثبت‌شده نیازمند تایید و شماره‌گذاری باشند (در قسمت [شخصی‌سازی](https://github.com/1stco/PayamGostarDocs/tree/master/Help/Settings/Personalization-crm/Factor-management/Factor-management.md) گزینه نیاز به تایید و شماره‌گذاری فعال شده باشد) و شما به عنوان مسئول تایید/رد و یا مسئول شماره‌گذاری آن زیرنوع از فاکتور برگشت از فروش تعیین شده باشید، تمامی فاکتورهای برگشتی ثبت شده از آن زیرنوع برای بررسی در کارتابل شما قرار می‌گیرد.<br>
فاکتور برگشت از فروش  که به تایید/رد و یا شماره‌گذاری نیاز داشته باشند، از طریق **کارتابل** به شخص مسئول نمایش داده می‌شوند.
برای رد، تایید و شماره‌گذاری فاکتور برگشت از فروش از طریق کارتابل می‌توانید از طریق دو مسیر زیر اقدا نمایید: <br>
- روش اول از طریق **ویجت کارتابل** می‌باشد.
 با  کلیک بر روی کارتابل فاکتورهای برگشت از فروش، فاکتورهای در انتظار تایید در جدول پایین  نمایش داده می‌شود. در این حالت امکان تایید/رد و شماره‌‌گذاری از طریق کلیدهای نمایش داده شده در هر سطر (در کارتابل)وجود دارد.<br>
 
 ![کارتابل تایید و شماره‌گذاری فاکتورهای فروش ](./Images/)

 - روش دوم از طریق **صفحه اصلی فاکتور برگشتی** است. بدین منظور با  کلیک بر روی کارتابل فاکتور برگشت از فروش، فاکتورهای در انتظار تایید در جدول پایین  نمایش داده می‌شود. با کلیک بر روی هر ردیف، فاکتورهای برگشت از فروش  مربوط به مخاطب باز خواهد شد. با زدن دکمه‌های شماره‌گذاری، تایید و رد در نوار سفید بالای صفحه، اقدام مورد نیاز را انجام دهید. <br>

 ![کارتابل تایید و شماره‌گذاری فاکتورهای فروش ](./Images/)

> **نکته**<br>
> اگر برای اطلاع‌رسانی به مسئول تایید و شماره‌گذاری و یا ثبت‌کننده آیتم، پیام تنظیم شده باشد، از طریق [پیام‌های سیستمی](https://github.com/1stco/PayamGostarDocs/blob/master/Help/home/NotificationManagement2.6.0.md) به کاربر مربوطه اطلاع داده می‌شود. در چنین حالتی ورود فاکتور برگشت از فروش جدید به کارتابل به مسئول تایید و شماره‌گذاری و نتیجه آن شامل تایید،‌رد و شماره‌گذاری فاکتور به ثبت‌کننده اطلاع‌ داده می‌شود.<br>

## نکات مرتبط با تایید و شماره‌گذاری فاکتور برگشت از فروش
- پس از **شماره‌گذاری** توسط مسئول، تنها کاربر دارای مجوز «ویرایش شماره پس از شماره‌گذاری» یا «مدیر مالی» قادر به ویرایش شماره‌ی فاکتور برگشت از فروش خواهد بود.
- پس از تایید/رد و شماره‌گذاری فاکتور برگشت از فروش توسط مسئول، تنها کاربر دارای مجوز «ویرایش پس از شماره‌گذاری، تایید یا رد» یا «مدیر مالی» امکان ویرایش آن را خواهد داشت.
- پس از تایید/رد و شماره‌گذاری فاکتور برگشت از فروش توسط مسئول، تنها کاربر دارای مجوز «حذف پس از شماره گذاری، تایید یا رد» یا «مدیر مالی» امکان حذف آن را خواهد داشت.

> **نکته**<br>
> فاکتورهای برگشتی نیازمند به تایید، پیش از تایید و یا پس از رد،‌ **اعتبار ندارند**. بر این اساس تاثیری بر بدهی مشتری و تعداد موجودی نخواهند داشت.<br>