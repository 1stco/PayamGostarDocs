# تایید و شماره‌گذاری فاکتور فروش
آیتم‌های مالی پس از ثبت در سیستم باید تایید و شماره‌گذاری شوند. این کار ممکن است به صورت دستی توسط کاربر و یا به صورت خودکار توسط سیستم انجام شود.<br>
فاکتور فروش تایید نشده در پیام‌گستر فاقد اعتبار محسوب می‌شود. این بدین معناست که از موجودی محصولات انتخابی در آن کاسته نشده، مبلغ آن بر بدهی مشتری اضافه نمی‌کند و این فاکتورها در گزارشات فاکتورها به شما نمایش داده‌نمی‌شوند.<br>
چنانچه پس از ذخیره‌ی فاکتور، آیتم با نوار سبزرنگ، تایید و شماره‌گذاری آن را ااعلام کرد، یعنی فاکتور به صورت خودکار تایید و شماره‌‌گذاری شده و نیاز به اقدامی در این راستا نیست.<br>

![فاکتورهای فروش تایید و شماره‌گذاری شده](./Images/)

> **نکته**<br>
> با کلیک بر روی کلید «انتظار»‌ در نوار بالا، فاکتور از حالت تایید و شماره‌گذاری خارج می‌شود.<br>

در غیراین صورت، چنانچه با نوار آبی‌رنگ مواجه شدید، فاکتور به صورت خودکار تایید شده و برای شماره‌گذاری، به کارتابل شخصی که مجوز شماره‌گذاری این زیرنوع فاکتور را دارد، می‌رود.<br>

![فاکتورهای تایید شده](./Images/)

در صورتی که پس از ثبت ‌فاکتور، نوار بنفش‌رنگ را بالای آیتم مشاهده کردید، فاکتور به صورت خودکار شماره‌گذاری شده و برای تایید، به کارتابل شخصی که مجوز تایید این زیرنوع فاکتور را دارد، می‌رود.<br>

![فاکتورهای شماره‌گذاری شده](./Images/)

# روش تایید و شماره‌گذاری فاکتور فروش
تمامی فاکتورهایی که به صورت خودکار تایید و/یا شماره‌گذاری نشده‌باشند، در **کارتابل** کاربری که مسئول انجام این کار است، به وی نمایش داده‌می‌شود. مسئول انجام این کار،  اشخاصی هستند که مجوز تایید/رد و شماره‌گذاری داشته‌باشند. در نتیجه اگر مسئول تایید/رد و یا شماره‌گذاری فاکتور هستید:<br>
از طریق کارتابل خود (تب کارتابل من در بالای صفحه و یا ویجت کارتابل) بر روی گزینه «فاکتور فروش» کلیک کنید. تمامی ‌فاکتورهایی که باید تایید و یا شماره‌گذاری آن را انجام دهید، در این بخش به شما نمایش داده‌می‌شود.<br>

![کارتابل تایید و شماره‌گذاری فاکتورهای فروش ](./Images/)

کلیدهای مقابل هر رکورد فاکتور،‌امکان تایید، رد و شماره‌گذاری آن ‌فاکتور را در اختیار شما قرار می‌دهند. چنانچه جهت بررسی به مشاهده فاکتور نیاز دارید، با کلیک بر روی هر ردیف، ‌فاکتور فروش مربوطه باز خواهدشد. پس از انجام بررسی‌های مورد نظر می‌توانید با استفاده از کلیدهای شماره‌گذاری، تایید و رد در نوار سفید بالای صفحه،‌ اقدام مورد نیاز را در خصوص این فاکتور انجام دهید. <br>

![کارتابل تایید و شماره‌گذاری پیش‌فاکتورهای فروش ](./Images/)

ممکن است برای اطلاع‌رسانی تایید/رد آیتم‌های مالی (از جمله فاکتور)، پیام سیستمی تنظیم شده‌باشد. در این حالت تایید/رد فاکتور توسط شما (یا هر شخص دیگری که مسئول این کار باشد)، با یک پیام سیستمی به صادرکننده‌ی فاکتور اطلاع داده‌می‌شود. این اطلاع‌رسانی ممکن است از طریق پیامک، ایمیل و یا پیام‌های سیستمی انجام پذیرد. این پیغام اگر از نوع پیام‌های سیستمی باشد، در قسمت «یادآوری‌های سیستم من» (آیکون زنگوله‌‌ی بالای صفحه) به شما نمایش داده‌می‌شود. <br>

> **راهنمای مدیر سیستم**<br>
> برای آگاهی از نحوه تنظیم پیام اطلاع‌رسانی تایید/رد فاکتور، به راهنمای [پیام‌های سیستمی](https://github.com/1stco/PayamGostarDocs/blob/master/Help/home/NotificationManagement2.6.0.md) مراجعه نمایید.<br>

## نکات مرتبط با تایید و شماره‌گذاری فاکتور فروش
- پس از **شماره‌گذاری** توسط مسئول، تنها کاربر دارای مجوز «ویرایش شماره پس از شماره‌گذاری» یا «مدیر مالی» قادر به ویرایش شماره‌ی فاکتور فروش خواهد‌بود.
- پس از تایید/رد و شماره‌گذاری فاکتور فروش توسط مسئول، تنها کاربر دارای مجوز «ویرایش پس از شماره‌گذاری، تایید یا رد» یا «مدیر مالی» امکان ویرایش آن را خواهد داشت.
- پس از تایید/رد و شماره‌گذاری فاکتور فروش توسط مسئول، تنها کاربر دارای مجوز «حذف پس از شماره گذاری، تایید یا رد» یا «مدیر مالی» امکان حذف آن را خواهد داشت.

> **نکته**<br>
> فاکتورها پیش از تایید و یا پس از رد،‌ **اعتبار ندارند**. بر این اساس تاثیری بر  تعداد موجودی و بدهی مشتری نخواهند‌داشت.<br>
