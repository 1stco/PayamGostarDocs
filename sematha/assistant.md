#### مسئول دفتر

سمت مسئول دفتر، با توجه به استراتژی و نیاز های سازمان وظایف و مسئولیت های مختلفی را  بر عهده دارد. عموما  فعالیت ها و وظایفی که یک مسئول دفتر بر عهده دارد، به شرح ذیل می باشد:

##### •	برنامه‌ریزی و هماهنگی جهت برگزاری قرار ملاقات

مسئول دفتر برای ایجاد یک قرار ملاقات، می بایست در ابتدای کار، دسترسی های لازم برای خواندن و نوشتن تمام تقویم های نرم افزار را داشته باشد. بدین منظور با توجه به برنامه های کاری خود، می¬تواند تقویم های مختلفی مانند تقویم مدیران، تقویم کارکنان، تقویم مناسبت‌ها و ... را مشاهده کند و از وضعیت حضور افراد و اتاق ها در تقویم های مختلف مطلع شود.

در قسمت تقویم کاری من، می تواند قرارهای ست شده در تقویم های مختلفی را که از قبل در نرم افزار تعریف شده است را مشاهده کند. همچنین با فیلدهایی که در این قسمت وجود دارد، این امکان را دارد بر اساس کاربران یا محل برگزاری یا روز مشخص، ¬قرار ملاقات های ست شده را فیلتر نماید. برای مثال، بررسی نماید آیا برای تاریخ و ساعت موردنظر، اتاق جلسات خالی وجود دارد یا خیر.در مثالی دیگر، قصد دارد مشاهده کند آیا مدیر مربوطه در قرار ملاقاتی دعوت شده است یا خیر.

در این قسمت، امکان ایجاد قرار ملاقات جدید وجود دارد. در هنگام ایجاد قرار ملاقات این توانایی را دارد که برای مدیران و حاضران در جلسه، پیام یادآوری و دعوت ارسال نماید. برای تنظیم پیام های قرار ملاقات می بایست به قسمت مدیریت پیام های سیستمی مراجعه نماید. همچنین می تواند برای یادآوری قرار ملاقات برای خود، یادآوری و پیگیری ثبت نماید.

برای این کار، به هنگام ایجاد آیتم قرار ملاقات، در قسمت بالای صفحه، امکان ثبت یادآوری و پیگیری وجود دارد.

برای مشاهده قرار ملاقات های ایجاد شده و وضعیت آنها، می تواند به  قسمت کارتابل قرار ملاقات و ویجت قرار ملاقات مراجعه کند.

##### •	پیگیری کارهای محوله از طرف مدیر و ابلاغ دستورات به افراد سازمان

مسئول دفتر، می بایست تمام کارهای محوله از طرف مدیر را پیگیری نماید و در صورت لزوم دستورات ابلاغ شده از طرف مدیر را در قالب وظیفه به افراد سازمان ارجاع دهد.

در قسمت وظیفه و پیگیری، این امکان را دارد اطلاعیه ها و ابلاغیه های سازمان را در قالب وظیفه ای جدید به کارکنان سازمان انتقال دهد. همچنین قادر خواهد بود وظیفه‌ی را که از سمت مدیر دریافت کرده، به فرد دیگری ارجاع دهد.

برای مشاهده وظایف ثبت شده و ارجاع داده شده، می تواند به کارتابل وظایف خود رجوع کند.

مسئول دفتر می بایست، روزانه  امور محوله و فعالیت های در دست انجام را پیگیری نماید. جهت انجام این کار، می بایست هنگام ایجاد فعالیت موردنظر، در بالای همان صفحه، پیگیری و توضیحات لازم را برای خود ثبت نماید.

لیست تمام پیگیری ها و وضعیت آنها در کارتابل وظیفه و پیگیری قابل مشاهده است. همچنین در بخش مدیریت ارتباط با مشتریان،وظیفه و پیگیری، این امکان را دارد وضعیت وظیفه ها و پیگیری های مربوط به خود را مشاهده کند.

در نظر داشته باشد، جهت یادآوری امور محوله به خود، می تواند بر روی هر آیتم، یادآوری ثبت کند و ساعت و روز یادآوری فعالیت مورد نظر را مشخص کند. یادآوری ثبت شده به صورت پاپ آپ یا هشدار صوتی به کاربر اطلاع داده می شود.

##### •	تماس و پاسخگویی به مراجعین، کارکنان و مدیران 

مسئول دفتر، مسولیت پاسخگویی تماس ها و هماهنگی و ارتباط بین افراد سازمان و مدیران را برعهده دارد.

جهت برقراری تماس با افراد سازمان و مشتریان، از دو طریق این امر میسر می باشد. اگر سیستم تلفنی ویپ داشته باشد، قادر خواهد بود از طریق تب مشخصات هویت با استفاده از برقراری تماس با کلیک، با هویت موردنظر ارتباط برقرارکند.در روش دیگر، با استفاده از نوار ابزار تلفن در صفحه اصلی نرم افزار، قادر به شماره گیری خواهد بود.در این قسمت لیست سابقه تماس هایی که گرفته شده یا دریافت شده قابل مشاهده است.

کاربر در قسمت تنظیمات من، تماس ها، قادر به انجام تنظیماتی خواهد بود که هنگام تماس مخاطبان با شرکت، پروفایل مربوطه یا فرم مورد نظر به صورت خودکار نمایش داده شود.

به ازای تماس تلفنی¬های برقرار شده، می¬بایست ثبت تماس انجام شود تا در آینده با توجه به جزئیات تماسی که ثبت کرده است، پیگیری های لازم را انجام دهد. برای این کار،پس از اتمام تماس، این امکان را دارد که از تب سوابق هویت مورد نظر، یک تماس تلفنی جدید ایجاد کند.


##### •	پیگیری و انجام مکاتبات ارسالی و دریافتی درون سازمانی و برون سازمانی تا حصول نتیجه


مسئول دفتر، می بایست به تمامی مکاتبات درون سازمان و برون سازمانی رسیدگی کند و در صورت نیاز مکاتبه جدیدی آغاز کند. به 3 روش فکس،ایمیل و پیام کوتاه، قادر خواهد بود با کارکنان و افراد درون سازمان و برون سازمان ارتباط برقرارکند. برای مکاتبات ارسالی و دریافتی از طریق فکس، به بخش ارتباطات، فکس دسترسی دارد. می تواند لیست تمام فکس های ارسالی و دریافتی خود را مشاهده کند و همچنین ارسال فکس جدیدی را ایجاد کند. برای مدیریت ایمیل های خود می تواند به قسمت پست الکترونیکی من مراجعه کند تا لیست ایمیل های دریافتی و ارسالی خود را مشاهده کند یا ایمیل جدید ارسال کند.

 لازم به ذکر است با استفاده از ارسال سریع، این امکان را دارد تا پیام خود را به یکی از 3روش نامبرده برای مخاطب یا مخاطبین موردنظر، ارسال نماید. برای مشاهده لیست پیام های ارسالی و دریافتی خود از طریق پیام کوتاه، می بایست به قسمت پیام کوتاه ، لیست ارسالی، دریافتی مراجعه کند.لازم به ذکر است در صورت دارا بودن مجوز مشاهده لیست پیام های ارسالی یا دریافتی، امکان مشاهده تمامی پیام های ارسالی و دریافتی توسط کاربران دیگر نیز، وجود دارد.
 
 
##### • مشاهده و دسترسی به اطلاعات ثبت شده وسوابق مشتریان   


در نرم افزار پیام گستر، اصطلاح بایگانی معنایی ندارد. چراکه تمام فعالیت ها و آیتم های مالی و غیر مالی به همراه جزئیات آن‌ها در سیستم ثبت و ذخیره می شود.
کاربر از 2 طریق ، می‌تواند به این اطلاعات دسترسی داشته باشد:

1-	در صورتیکه قصد دارد  به سوابق و اطلاعات مربوط به هویت خاصی دسترسی داشته باشد، می بایست به تب مشخصات هویت، سوابق رجوع کند تا تمام اطلاعاتی که تاکنون برای آن هویت ثبت شده است را مشاهده کند.

2-	درصورتیکه قصد دارد به تمام آیتم‌ها و فعالیت هایی که در سیستم ذخیره کرده است، دسترسی داشته باشد، می بایست به قسمت تاریخچه CRM مراجعه کند. در این قسمت لیست تمام آیتم های CRM مانند قرار ملاقات، وظیفه،تماس تلفنی و ... قابل مشاهده است و این امکان را دارد بر اساس فیلتر های مختلف آیتم موردنظر را جستجو کند.






