# معرفی گزارش‌ساز پیام‌گستر
ماژول گزارش‌ساز یک محیط ساخت گزارش و داشبوردهای مدیریتی است که به صورت Plug in در نرم‌افزار CRM پیام‌گستر قرار گرفته است. این قابلیت در دو نسخه استاندارد و پیشرفته در اختیار شما قرار داده شده است. <br>
- **ابزار طراحی استاندارد**<br>
   در این نسخه می‌توانید از **گزارشات پرکاربرد آماده** در سیستم استفاده کنید و یا با استفاده از **منابع اطلاعاتی** موجود (لیست آیتم‌های CRM) گزارشات خود را در قالب جدول و نمودار تهیه کنید. 
- **ابزار طراحی پیشرفته**<br>
   به کمک این قابلیت می‌توانید از چند منبع اطلاعاتی به طور همزمان و با استفاده از دستورات RDL  گزارشات و داشبوردهای خود را ایجاد کنید. برای استفاده از نسخه پیشرفته گزارش‌ساز لازم است مهارت‌های زیر را کسب نمایید:
   - **درک مناسبی از ارتباط داده‌ای و مدل‌های داده‌ای مورد استفاده**: باید بدانید که در یک گزارش به کدام یک از اطلاعات نیاز دارید. به عنوان مثال برای گزارش از «لیست فرصت‌های ثبت شده در سیستم» کدام یک از اطلاعات فرصت و اطلاعات «هویت‌های مرتبط فرصت» را نیاز داریم. باید بدانیم که داده‌های مربوط به فرصت‌ها و هویت‌ها در دو **جدول** مختلف نگهداری می‌شوند و با یک خصوصیت مشترک (ID یا کلید) به هم متصل می‌شوند. با تعمیم این دیدگاه می‌توان یک پایگاه‌داده رابطه‌ای (Relational ) را متصور شد که همه جداول آن با کلید‌های متعدد با هم در ارتباط هستند. 

   - **آشنایی ابتدایی با زبان RDL (Report Definition Language)**: در واقع Plug in یاد شده با استفاده از این زبان، داده‌ها را از منابع داده‌ای انتخاب کرده و در خروجی گزارش در اختیار شما قرار می‌دهد. این Plug in ،محیط نوشتار و ویرایشگری دستورات این زبان را در اختیار قرار می‌دهد. 
