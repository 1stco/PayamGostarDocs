## سیستم
**تنظیمات کلی > سیستم**


تنظیمات کلی نرم افزار در این قسمت قرار گرفته اند.

![](system(2).png)

1. عملکرد سیستم:   در صورت فعال بودن ماژول سایت ساز می توانید نمای ورودی نرم افزار را به صورت سایت کامل تنظیم کنید. ( برای اطلاعات بیشتر به قسمت سایت ساز مراجعه کنید.) 

2. شرکت من:  می توانید نام شرکت خود را از بین هویت های موجود در  بانک اطلاعاتی نرم افزار انتخاب کنید و یا اگر موجود نیست مخاطب جدیدی با نام شرکت خود بسازید. در این صورت در صفحه فرم ثبت نام باشگاه مشتریان، نام شرکت خود را خواهید دید و همچنین نام شرکت شما در گزارش هایی که از نرم افزار تهیه می گردد، نمایان خواهد شد.

3. جستجوی کاربر با:  در نرم افزار پیام گستر شما می توانید انتخاب کنید که کاربران نرم افزار با نام و نام خانوادگی و یا با نام کاربری در لیست ها نمایش  و جستجو شوند.

4. جلوگیری از ورود اطلاعات تکراری:

·جلوگیری از ورود ایمیل تکراری: در صورت فعال بودن این گزینه، نرم افزار در وارد کردن اطلاعات به صورت دستی یا اکسل اجازه وارد کردن ایمیل تکراری را نخواهد داد.

·جلوگیری از ورود موبایل تکراری: در صورت فعال بودن این گزینه، نرم افزار  در وارد کردن اطلاعات به صورت دستی یا اکسل اجازه وارد کردن موبایل تکراری را نخواهد داد.

· جلوگیری از ورود تلفن تکراری: در صورت فعال بودن این گزینه، نرم افزار در وارد کردن اطلاعات به صورت دستی یا اکسل اجازه وارد کردن تلفن تکراری را نخواهد داد.

·جلوگیری از ورود نام تکراری: در صورت فعال  بودن این گزینه، نرم افزار در وارد کردن اطلاعات به صورت دستی یا اکسل اجازه وارد کردن نام تکراری (نام و نام خانوادگی برای هویت های حقیقی و نام شرکت برای هویت های حقوقی)را نخواهد داد.

 

5.  اعتبار سنجی کد ملی: با فعال بودن این گزینه، تمامی کدملی هایی که در سیستم ثبت می شوند اعتبار سنجی شده و صحت آن ها بررسی می شود.

6.  حذف پرسنل بدون دسته بندی در حذف با سوابق: در صورت فعال بودن این گزینه، عملیات "حذف با سوابق" برای هویت های بانک اطلاعاتی که پرسنل آن ها در هیچ یکی از دسته بندی های بانک اطلاعاتی ثبت نشده اند،قابل اجراست.

7. جلوگیری از ورود کدملی تکراری در اطلاعات هویت ها: با فعال بودن این گزینه امکان ثبت کد ملی تکراری برای هویت ها وجود ندارد.

8. جلوگیری از ورود کد اقتصادی تکراری در اطلاعات هویت ها : با فعال بودن این گزینه امکان ثبت کد اقتصادی تکراری برای هویت ها وجود ندارد.

9. متوسط هزینه ها:  متوسط هزینه هر کدام از رسانه های ارتباطی نرم افزار را می توانید در این بخش با در نظر گرفتن تمامی هزینه ها (از جمله هزینه پنل، کاغذ، جوهر، اپراتور و ...) در

 این بخش تعیین کنید و بر میزان هزینه های خود از طریق گزارشات نرم افزار نظارت داشته باشید. مقادیر وارد شده در این قسمت برای محاسبه هزینه کمپین های تبلیغاتی در  گزارشات
 تحلیلی نرم افزار تاثیرگذار است.

10. هویت های پیشفرض:  هویت پیشفرض ذخیره یک مخاطب یا سرنخ جدید از طریق باشگاه مشتریان - یا ثبت یک کاربر جدید در بانک اطلاعاتی را از بین هویت های تعریف شده در بخش
شخصی سازی crm میتوانید مشخص کنید.

11. کد رهگیری Google Analytics : اگر از ابزار Google Analytics استفاده می کنید، می توانید لینک Feed دریافت شده در این ابزار را در این فیلد وارد کنید تا داده های
 مربوط به بازدید کاربران از باشگاه مشتریان نرم افزار پیام گستر از طریق آن به این ابزار ارسال گردد.

12. نوع پرداخت ثبت شده توسط مشتریان: نوع پرداخت که باید در صورت پرداخت آنلاین مشتریان در باشگاه مشتریان ایجاد شود را از بین انواع پرداخت های  تعریف شده در بخش شخصی سازی crm انتخاب کنید.

13. مقررات ثبت نام: برای افرادی که از طریق باشگاه مشتریان در سیستم ثبت نام می کنند قوانین و مقرراتی در پایین صفحه به صورت لینک در اختیار آن ها قرار داده می شود که می توانند با کلیک روی لینک به صفحه مربوطه وصل شوند. متن مورد نظر در این کادر نوشته می شود.
 
