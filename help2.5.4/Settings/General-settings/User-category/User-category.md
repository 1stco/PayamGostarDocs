##  تعیین دسته‌‌‌بندی پیش‌فرض هویت 

در این قسمت مسیر پیشفرض ذخیره پروفایل هویت‌ها را که به صورت خودکار در پیام‌گستر ایجاد می‌شوند، مشخص می‌کنید که لازم است دسته‌بندی‌ها در بانک اطلاعاتی ایجاد گردند.

![](UserCategory.png)

**1. گروه پیش‌فرض ذخیره کاربران:** زمانی که کاربر (اپراتور سیستم) جدید در نرم‌افزار ایجاد گردد، پروفایل مرتبط با کاربر در دسته‌بندی تعیین شده در این بخش، ذخیره می‌گردد.

>   نکته: تعیین این دسته‌بندی، برای ایجاد کاربر جدید الزامی می باشد.

**2. گروه پیش‌فرض ذخیره مشتریان:** دسته‌بندی‌های تعیین شده در این قسمت برای ذخیره پروفایل هویت‌هایی است که از مسیرهای زیر ایجاد شده باشند:
- ثبت‌نام مخاطب در باشگاه مشتریان؛ 
- ایجاد کاربر از نوع مشتری در قسمت مدیریت اعضای باشگاه مشتریان؛
- ایجاد هویت چابک؛

درصورتی که کاربر از باشگاه مشتریان ثبت‌نام نماید، بر اساس نوع هویت پیش‌فرض انتخاب شده در تنظیمات کلی> سیستم، اطلاعات هویت در دسته‌بندی مخاطب/سرنخ حقیقی یا حقوقی قرار می‌گیرد. درصورت ایجاد کاربر از مسیر مدیریت اعضای باشگاه مشتریان، هویت ایجاد شده در دسته‌بندی‌های بخش **مخاطب** قرار می‌گیرد ( زیرا از این قسمت تنها می‌توان زیر نوع مخاطب را انتخاب نمود) 
درخصوص هویت‌های چابک، با توجه به نوع هویت تعیین شده در قسمت شخصی‌سازی آیتم‌ها، پروفایل در دسته‌بندی مرتبط با نوع هویت (مخاطب/سرنخ حقیقی یا حقوقی) ذخیره می‌شود.

> نکته: تعیین این گزینه برای امکان ثبت نام مشتریان در باشگاه، الزامی است.


**3. گروه پیش‌فرض ذخیره تامین کننده :** پس از ساختن هویت جدید از نوع تامین کننده از مسیرهایی مثل هویت چابک هویت، پروفایل متناظر با هویت با توجه به حقیقی یا حقوقی بودن در دسته‌بندی تعیین شده در این بخش ذخیره می شود.

**4. گروه پیش‌فرض ذخیره نماینده:** پس از ساختن هویت جدید از نوع نماینده از مسیرهایی مثل هویت چابک یا مدیرت گروه‌ها و کاربران جهت ساخت کاربر از نوع نماینده، پروفایل متناظر با هویت با توجه به حقیقی یا حقوقی بودن در دسته‌بندی تعیین شده در این بخش ذخیره می شود. 
**5. گروه پیش‌فرض ذخیره رقیب:**  پس از ساختن هویت جدید از رقیب از مسیرهایی مثل هویت چابک، پروفایل متناظر با هویت با توجه به حقیقی یا حقوقی بودن در دسته‌بندی تعیین شده در این بخش ذخیره می‌شود

**6. گروه پیش‌فرض ذخیره مشتریان اضافه شده توسط وب سرویس:** در صورتی که وب سرویسی برای ذخیره هویت نیز تهیه و فعال کرده باشید، هویت‌هایی که از این طریق ایجاد می‌شوند در این دسته‌بندی ذخیره می‌شوند.
