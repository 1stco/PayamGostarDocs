## پیامک

 در این قسمت می‌توانید خطوطی که جهت ارسال پیامک از آنها استفاده می کنید را تنظیم نمایید.
 
 ![](SMS1.png)
 
   1. رایان مارکتینگ: برای ارسال از طریق خطوط ثابت، تنظیمات خط باید از این طریق صورت گیرد. با انتخاب دکمه اضافه کردن، پنجره ای نمایش داده می شود و می توانید اطلاعات مربوط به خط را در این پنجره وارد نمایید.

![](SMS2.png)


A. نام خط: نام خط به صورت انتخابی (دلخواه) است.

B. نام کاربری: نام کاربری که شما در سایت rayanmarketing.com می سازید و خط ثابت بر روی آن فعال می شود را در این قسمت وارد کنید.

C. رمز عبور: رمز عبور مربوط به کاربری خود در سایت rayanmarketing.com را در این قسمت وارد کنید.

D. شماره خط: شماره خط حتما باید به صورت "شماره خط-کدشهر-98" وارد شود.

E. وضعیت خط : وضعیت فعال بودن خط را مشخص کنید، در صورت نیاز می توانید در برهه های زمانی خاص، خط را در نرم افزار پیام گستر غیرفعال کنید تا کاربران نتوانند از آن استفاده کنند.

 2. مگفا: در صورت استفاده از سرویس‌های شرکت مگفا برای ارسال پیام‌کوتاه، می‌توانید تنظیمات مربوط به خط مگفای خود را در این قسمت وارد کرده و برای ارسال پیام‌های‌کوتاه خود استفاده نمایید. فقط کافی است اطلاعات خط خود را در این قسمت وارد نمایید. 
 
 3.URL: برای تنظیم خطوط از این طریق، سرویس استفاده از URL باید برای شما فعال باشد. مستندات تنظیم URL باید از اپراتور ارائه دهنده خدمات دریافت شود و بدین صورت تنظیم می گردد.
 
 ![](SMS3.png)
 
 A. نام خط: یک نام دلخواه برای این خط برگزینید و سایر مقادیر را متناظر با مستندات ارائه شده از طرف اپراتور وارد کنید.

B. قابلیت دریافت: در صورتی که این خط پیامکی قابلیت دریافت پیام دارد و قصد نمایش پیام های دریافتی آن در نرم افزار پیام گستر را دارید، این گزینه را فعال کنید.

4. مدیریت مجوزها: از این قسمت می توانید سطوح دسترسی کاربران مختلف به خط مورد نظر را مشخص کنید.

با کلیک بر روی این قسمت لیست مجوز های تعریف شده برای کاربر در این قسمت را میتوانید مشاهده کنید، همچنین با کلیک بر روی دکمه افزودن میتوانید، مجوز جدیدی برای خط تعریف کنید.

سه دسترسی زیر قابل تخصیص می باشند:

ارسال: دسترسی ارسال از این خط را به کاربر می دهد.

دریافت: دسترسی به صندوق دریافت روی این خط را به کاربر می دهد.

لیست سیاه: امکان دسترسی به لیست سیاه را به کاربر می دهد.

> نکته : در صورت اینکه هیچ گونه مجوزی روی یک خط تعریف نکنید، این خط به صورت عمومی لحاظ میگردد و همه کاربران سیستم به آن دسترسی کامل دارند، به محض اینکه شما برای کاربر خاصی روی این خط مجوز تعریف میکنید، تنها کاربر مورد نظرتان به این خط دسترسی دارد.




