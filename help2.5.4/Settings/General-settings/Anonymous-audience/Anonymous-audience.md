## تنظیمات مخاطبان ناشناس



در صورتی که ماژول مخاطبان ناشناس را تهیه کرده باشید می توانید با استفاده از تنظیمات کلی نرم‌افزار، بخش مخاطبان ناشناس تنظیماتی اعمال کنید که درصورت ارتباط مخاطبان ناشناس با شما از طریق تماس تلفنی، پیام کوتاه، ایمیل و فکس یک پروفایل در بانک اطلاعاتی در مسیری که شما مشخص می کنید به صورت خودکار توسط سیستم برای آن ها ساخته شود.

> نکته: توجه داشته باشید از آنجایی که امکان تشخیص نام هویت ناشناس برای سیستم وجود ندارد، در پروفایل ذخیره شده، شماره تماس به عنوان نام در نظر گرفته خواهد

![](Strangers1.png)

در صورتی که برای هر رسانه، این بخش فعال گردد، در صورت تماس مخاطب ناشناس، شماره آن به عنوان یک پروفایل در دسته بندی مشخص شده ثبت میگردد.

برای مثال در خصوص تماس تلفنی در صورتی که شخصی با شرکت تماس حاصل نماید و شماره تماس گیرنده در هیچ یک از پروفایل های بانک اطلاعاتی ثبت نشده باشد، این شماره به عنوان یک پروفایل در دسته بندی مشخص شده در این تنظیمات ثبت می شود و سوابق آن شماره (تماس های بعدی و یا پیامکی که از آن خط دریافت شود) در آن پروفایل ذخیره می گردد.

در موارد دیگر مانند ثبت فرستنده ایمیل، ثبت فرستنده پیامک و ثبت فرستنده فکس نیز در صورتی که دسته بندی مشخص شود، مانند مثال بالا عمل می کند و ارسال کننده ناشناس را ثبت می نماید .
