# تنظیم سپتاپرینت

1- از طریق برنامه Septa Print Server Configuration برای تنظیم نوع چاپ اقدام کنید.

![](printer3.jpg)

2- با کلیک بر روی علامت + ، می‌توانید روال جدیدی برای اضافه کردن چاپ تعیین کنید.

![](addPRINT.jpg)

3- طبق روال زیر تنظیمات چاپگر را اضافه کنید.

![](tanzimSeptaprint.jpg)

**A. نام روال:** نامی برای تنظیمات چاپگر انتخاب کنید.

**B. روش چاپ:** روش چاپ انتخابی به دو صورت چاپگرهای ویندوز و ذخیره در فولدر امکان پذیر می‌باشد که تعاریف آنها بدین شرح است:

- **چاپگرهای ویندوز:** برای چاپ تکی در هر صفحه استفاده می‌شود.

- **ذخیره در فولدر:** برای چاپ چندتایی در یک صفحه استفاده می‌شود. چاپ چندتایی در یک صفحه، برای مواردی مانند چاپ Lable است.


**C. چاپگر:** اگر روش چاپ به صورت چاپگر ویندوزی انتخاب شده باشد، در این قسمت نام چاپگر مورد نظر را باید انتخاب کنید. 

**D. مسیر خروجی:** اگر روش چاپ به صورت [ذخیره در فولدر] (برای چاپ چند تایی) تعیین شده باشد، در این قسمت باید مسیر فولدری که فایل‌های چاپ در آن ذخیره میشوند را انتخاب کنید.

**E.نحوه چاپ در صفحه:** در قسمت نحوه چاپ تعداد ردیف و ستون را وارد نمایید. به طور مثال در حالت 5*2، برگه A4، به 10 خانه مساوی تقسیم خواهد شد.


> نکته: در هنگام استفاده از چاپ چندتایی، در مرحله تنظیم متن باید صفحه word خود را به اندازه‌ای کوچک نمایید که به اندازه یک قسمت از تقسیم‌بندی باشد. به عنوان مثال اگر بخواهیم صفحه A4 به 10 قسمت مساوی تقسیم شود، می‌بایست صفحهword همانند تصویر زیر در ابعاد 2*4 اینچ تنظیم شود.

![](sizeLabel.png)


> نکته: چاپ چندتایی مستقیم به پرینتر فرستاده نمی‌شود و در فولدری که در قسمت [مسیر خروجی] وارد نموده‌اید به صورت فایل قرار می‌گیرد و این فایل‌ها را می‌توانید به پرینتر ارسال نمایید. به عنوان مثال اگر تنظیمات نحوه چاپ در صفحه را بصورت 5*2، قرار دهیم، فایل نمونه زیر را دریافت خواهیم کرد.


![](sampleChapgorohi.png)


