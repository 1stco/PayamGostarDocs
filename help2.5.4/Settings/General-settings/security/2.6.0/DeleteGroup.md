# حذف کاربر از گروه و حذف گروه 

برای حذف کاربر از گروه‌های کاربری دو روش پیش رویتان است:<br>
**1. از صفحه‌ی گروه:** در این روش شما باید از منوی سه‌خط (همبرگری)، مسیر **تنظیمات** > **مدیریت گروه‌ها و کاربران** > **گروه‌ها** را طی کرده و با کلیک بر روی نام گروه مدنظر که می‌خواهید برخی اعضا آن را حذف کنید، لیست کاربرهایش را در کادر **کاربران مرتبط** مشاهده نمایید. در مرحله‌ی بعدی کاربر را انتخاب کرده و بر روی علامت ضربدر (×) روبه‌روی آن کلیک کنید؛ به این ترتیب آن کاربر از لیست پرسنل گروه منتخب حذف خواهد شد.

![حذف کاربر از گروه کاربری از صفحه‌ی گروه](./Images/RemoveUserFromGroup1.png)

**2. از صفحه‌ی کاربر:** در این روش شما باید از منوی سه‌خط (همبرگری)، مسیر **تنظیمات** > **مدیریت گروه‌ها و کاربران** > **کاربران** را طی کرده و با کلیک بر روی نام کاربر مدنظر که می‌خواهید آن را از گروه خاصی حذف کنید، لیست گروه‌هایی که او در آن‌ها عضو بوده را در کادر **گروه‌های مرتبط** مشاهده کنید. در مرحله‌ی بعدی گروه را انتخاب کرده و بر روی علامت ضربدر (×) روبه‌روی آن کلیک کنید؛ به‌این‌ترتیب آن گروه از لیست گروه‌های کاربر منتخب، حذف خواهد شد.

![حذف کاربر از گروه کاربری از صفحه‌ی کاربر](./Images/RemoveUserFromGroup2.png)

درصورتی‌که بخواهید یکی از گروه‌های درج‌شده در سیستم را حذف کنید باید در صفحه‌ی مدیریت گروه‌ها، بر روی علامت ضربدر (×) روبه‌روی گروه منظور خود، کلیک کنید. 

![حذف گروه کاربری](./Images/DeleteGroup.png)
