# صفحه اصلی مدیریت کاربران

برای ایحاد، ادیت و حذف هر گونه کاربری در نرم‌افزار، می‌بایست به صفحه‌ی اصلی مدیریت کاربران رفته و از آن‌جا  برای هدف‌تان اقدام نمایید. به‌این منظور باید از منوی سه‌خط (همبرگری) بالای صفحه، مسیر **تنظیمات** > **مدیریت گروه ها و کاربران** > **کاربران** را طی کنید. 

![صفحه‌ی اصلی مدیریت کاربران](./Images/MainPageOfUserManagement.png)

در پیج **کاربران**، لیست تمامی کاربران تعریف شده در سیستم قابل مشاهده است. شما با کلیک بر روی **نام** و **نام کاربری** می‌توانید هر یک از کاربران را انتخاب نموده و در گام بعدی با کلیک بر روی سایر آیکون‌ها اطلاعات دیگر مربوط به آن کاربر را مشاهده و ادیت نمایید.<br>
شما با کلیک بر روی آیکون **ویرایش** می‌توانید به تمامی اطلاعات فردی کاربر اعم از نام، نام‌خانوادگی، موبایل، ایمیل، تصویر کاربر، رمز تلفنی و... دست پیدا کنید و در صورت نیاز آن را ادیت و ذخیره نمایید.<br>
ستون بعدی مربوط به **ویرایش مجوزها** بوده و با استفاده از این آیکون می‌توانید لیست کامل مجوز تمامی ماژول‌های مربوط به آن کاربر را مشاهده و در صورت نیاز هر گونه مجوزی را برایش فعال و یا غیرفعال کنید. لیست تمامی مجوزهایی که برای  کاربر مدنظر فعال کرده‌اید را می‌توانید در آیکون بعدی هم که **تاثیر مجوزها** بوده، مشاهده نمایید.<br>
این امکان برای شما فراهم شده که با زدن علامت ضربدر (×) کاربر مدنظرتان را از نرم‌افزار حذف کنید. گفتنی است که اگر کاربر منظور، فعالیت خاصی در سیستم انجام داده باشد که با حذف آن، بخشی از گزارشات و سوابق با مشکل روبه‌رو شود، سیستم امکان حذف آن را به شما نمی‌دهد و باید کاربری آن را از بخش ویرایش، غیرفعال نمایید.<br>
شما با کلیک بر روی **مدیریت کاربر** می‌توانید به کنسول مدیریت کاربر دست پیدا کرده و به بررسی اطلاعات کاربری فرد هم‌چون رمز عبور، آخرین ورود، تاریخ به‌روزرسانی و... بپردازید و در نهایت با کلیک بر روی **ورود به سایت** وارد حساب کاربری‌اش شوید.<br>
گزینه‌ی **کاربر جدید** برای ایجاد یک کاربر جدید مورد استفاده قرار می‌گیرد، همچنین شما می‌توانید با استفاده از **ورود اطلاعات از اکسل**، پروسه‌ی افزودن کاربر به نرم‌افزار را با کمک اکسل سرعت ببخشید.<br>
 گزینه‌ی **افزودن به گروه** را باید پس از انتخاب کاربر، برای اضافه شدن آن به گروه مدنظرتان که از قبل آن را ساخته‌اید، استفاده نمایید. <br>
در صورتی که تعداد کاربران زیاد باشد پیدا کردن کاربر هدف‌تان کمی دشوار می‌شود، در این شرایط می‌توانید از **فیلتر** کمک بگیرید و با استفاده از فیلدهای نام کاربری، نوع کاربر، نام، شرکت، دپارتمان و وضعیت بتوانید راحت‌تر کاربرتان را در لیست پیدا کنید.<br>
شما برای بررسی عضویت هر یک از کاربران در گروه‌های ایجاد شده در نرم‌افزار، باید پس از انتخاب کاربر، لیست گروه‌هایی که فرد در آن عضو بوده را در کادر **گروه‌های مرتبط** مشاهده نمایید. گفتنی است که شما با کلیک بر روی آیکون **ویرایش مجوزها**  می‌توانید به لیست کامل مجوزهایی که به افراد آن گروه داده شده، دسترسی داشته و در صورت نیاز آن‌ها را ادیت نمایید. حال اگر بخواهید که کاربر مدنظرتان را از یک گروه حذف نمایید، می‌توانید با کلیک بر روی علامت ضربدر (×) به هدف‌تان برسید. 
