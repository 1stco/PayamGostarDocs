## مدیریت گروه‌ها و کاربران

در این صفحه امکان ایجاد و ویرایش اطلاعات کاربران وجود دارد. مراحل ساخت کاربر و گروه‌های کاربری به شرح زیر می باشد:
1.   می‌توانید لیست کاربران خود را از **قسمت ورود اطلاعات کاربران** به صورت اکسل وارد نمایید. و یا به صورت تکی از قسمت کاربر جدید (11) اطلاعات کاربر را وارد نمایید.
2.   از قسمت **گروه‌ها** لیست گروه‌های کاربری را ساخته و افراد را به گروه مربوطه اضافه نمایید.
 

![](Users1.jpg)

میتوانید براساس پارامتر‌های زیر کاربر یا کاربران مد نظر خود را جستجو کنید.

**1.نوع کاربر:** میتوانید کاربر مورد نظر خود را براساس نوع کاربری ( کاربر /مشتری/نماینده) جستجو کنید. توجه داشته باشید که این پارامتر به صورت پیشفرض بر روی کاربر تنظیم شده است، برای مشاهده تمامی کاربران این لیست را روی حالت "همه" تنظیم کنید تا تمامی انواع کاربران را در لیست مشاهده کنید.

**2. شرکت:** با این پارامتر می توانید کاربر مورد نظر خود را بر اساس شعبه جستجو کنید.

**3. دپارتمان:** پس از انتخاب شعبه ، می توانید کاربر را بر اساس دپارتمان جستجو کنید.

**4. وضعیت:** می توانید کاربر را بر اساس وضعیت (فعال/غیرفعال) جستجو کنید.

**5. ویرایش:** کاربر انتخاب شده را می توانید ویرایش کنید.

**6. ویرایش مجوزها:** مجوزهای هر کاربر را میتوانید ویرایش کنید. برای اطلاعات بیشتر به قسمت مجوزها مراجعه کنید.

**7. تاثیر مجوز ها:** به دلیل اینکه از قسمت‌های مختلف نرم افزار می‌توان مجوزهای کاربران را تعیین نمود، با کلیک بر روی این دکمه، تمامی مجوز‌های  تخصیص داده شده به کاربر را می‌توانید مشاهده نمایید.

**8. حذف:** می‌توانید کاربر مورد نظر را حذف کنید. در نظر داشته باشید که اگر این نام کاربری که قصد حذف آن را دارید در نرم افزار هر گونه سابقه‌ای ایجاد کرده باشد، نرم افزار اجازه حذف آن را نخواهد داد. لذا می‌توانید کاربر را به جای حذف از قسمت ویرایش آن، غیر فعال کنید.

**9. مدیریت کاربر:** با استفاده از این گزینه می‌توانید وارد کنسول مدیریت کاربر شوید. .
 
 
![](user(2).png)


**A.**  با کلیک بر روی این گزینه می توانید با این کاربری وارد نرم افزار شده و محیط نرم افزار را از دید او مشاهده کنید.

**B.** در صورت نیاز می توانید از این بخش رمز عبور کاربر را تغییر دهید و رمز عبور جدیدی برای این کاربر تنظیم نمایید.

**تعلیق:** زمانی که کاربر را به حالت تعیلق تنظیم نمایید، در صفحه ورود به نرم‌افزار اجازه ورود را به کاربر نداده و پیغام تعلیق بودن را به وی نشان می‌دهد.

**آخرین ورود:** در این بخش تاریخ و ساعت آخرین لاگین کاربر در نرم افزار را نمایش می دهد.

**10. گروه های مرتبط:** با کلیک بر روی هر کاربر لیست گروه های کاربری  که او در آنها عضو است را در این قسمت نمایش می دهد.

**11. کاربر جدید:** با استفاده از این دکمه می توانید یک کاربر جدید ایجاد کنید. برای اطلاعات بیشتر قسمت [ایجاد کاربر جدید](https://github.com/1stco/PayamGostarDocs/blob/master/help%202.5.4/Settings/Manage-groups-and-users/users/Build-a-new-user/Build-a-new-user.md) مطالعه کنید.

**12. افزودن به گروه:** می توانید کاربری را که انتخاب کرده اید به یک گروه کاربری دلخواه اضافه کنید.

> نکته: توجه داشته باشید به تعداد کاربر خریداری شده امکان تعریف کاربر فعال و به تعداد نامحدود امکان تعریف کاربر غیرفعال وجود دارد.


 
 
 
