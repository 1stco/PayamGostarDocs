# تنظیمات اختاصی قراردادها

از این صفحه می توانید قرارداد جدیدی را تنظیم و قراردادهای قبلی را ویرایش و یا حذف نمایید. با کلیک بر روی دکمه اضافه کردن می توانید قرارداد جدیدی را تنظیم نمایید.

قرارداد ها می توانند شامل قراداد پشتیبانی، تعمیر و نگهداری، خدمات پس از فروش، ضمانت تعویض و ... باشند. 

لطفا ابتدا[ اطلاعات کلی](https://github.com/1stco/PayamGostarDocs/blob/master/help%202.5.4/Settings/Personalization-crm/Overview/General-information/General-information.md) را در این خصوص مطالعه فرمایید.

![](ContractManagement1.png)

### قرارداد جدید:

علاوه بر تنظیمات[ آیتم های حقوقی/مالی ](https://github.com/1stco/PayamGostarDocs/blob/master/help2.5.4/Settings/Personalization-crm/Overview/General-information/Legal-financial-items/Legal-financial-items.md) و تنظیمات عمومی که در قسمت[ تنظیمات مشترک آیتم های سیستم ](https://github.com/1stco/PayamGostarDocs/blob/master/help%202.5.4/Settings/Personalization-crm/Overview/General-information/Shared-information-of-system%20items/Shared-information-of-system%20items.md) توضیح داده شد، تنظیمات اختصاصی قرار دادها به شرح زیر می باشد.


![](ContractManagement.png)

**1. الگوی شماره گذاری:** در این قسمت امکان انتخاب قالب شماره دهی برای این آیتم از الگو های تعریف شده در بخشالگوشماره گذاری وجود دارد و همچنین امکان تعریف قالب شماره دهی جدید در این قسمت وجود دارد که برای مطالعه بیشتر به الگو شماره گذاری مراجعه کنید.

**2. الزام به تایید شدن:** در صورتی که در روال کاری شرکت شما، آیتم مربوطه پس از ثبت شدن توسط کارشناسان باید به تایید شخص دیگری برسد (با ورود به کارتابل مربوطه)،می توانید از این گزینه استفاده کنید. با انتخاب این گزینه، پیش نمایش آیتم مربوطه تا زمان تایید شدن امضا نخواهد داشت و در محاسبات مالی نرم افزار لحاظ نخواهد شد (مشتری را بدهکار/بستانکار نخواهد کرد). در صورت غیر فعال بودن این گزینه، این آیتم به محض ثبت تایید خواهد شد.

**3. الزام به شماره گذاری:** در صورتی که می خواهید آیتم مربوطه پس از ثبت شدن توسط کارشناسان برای شماره گذاری وارد کارتابل کاربرانی که مجوز شماره گذاری آن را دارند گردد،می توانید از این گزینه استفاده کنید. در صورت غیر فعال بودن این گزینه، این آیتم به محض ثبت، شماره گذاری خواهد شد.

**4. تخصیص شماره مشتری در هنگام تایید:** در صورت فعال بودن این گزینه، در صورتی که هویت مرتبط با آیتم شماره مشتری نداشته باشد، به محض تایید شدن آیتم مربوطه سیستم به صورت خودکار به این هویت، شماره مشتری اختصاص خواهد داد. (به طور مثال اگر می خواهید مخاطبان شما، پس از تایید شدن اولین فاکتور فروش صادر شده برای آن ها، شماره مشتری دریافت کنند، می توانید در تنظیمات فاکتور فروش این گزینه را فعال کنید)

**5. تغییر وضعیت به "در انتظار تایید و شماره گذاری" پس از ویرایش:** با فعال کردن این گزینه، اگر این آیتم پس از تایید، توسط کاربری که دارای مجوز "ویرایش پس از تایید" باشد ویرایش شود، دوباره به حالت در انتظار برمی گردد و باید توسط یکی از کاربرانی که مجوز مربوطه را دارد، تایید و شماره گذاری شود. 

**6. امضا:** می توانید تصویر امضای خود را در سیستم قرار دهید و در قالب چاپ از آن استفاده کنید. این امضا پس از تایید آیتم، در پیش نمایش آیتم درج خواهد شد. برای اطلاعات از چگونگی قرار دادن تصویر امضا در پیش نمایش به تنظیم قالب چاپ مراجعه کنید.

>  نکته: برای تایید کردن آیتم مربوطه و شماره گذاری آن ها، شخص دارنده مجوز مربوطه می تواند از مسیر کارتابل من می تواند آیتم مورد نظر برای مثال فاکتور و یا قرار داد را مشاهده و موارد موجود در آن را تایید یا رد نماید.

>  نکته: در صورتیکه بر روی این آیتم ها چرخه کاری فعال شود، آیتم مذکور در کارتابل مربوطه جهت تایید نمایش داده نخواهد شد و باید چگونگی تایید/رد آن را با استفاده از چرخه کاری تعیین کنید.

**7. آیتم جنبه مالی دارد:** در صورتی که این گزینه را فعال کنید مبلغ قرارداد در محاسبات مالی مربوط به پروفایل لحاظ می شود و قرارداد ماهیت مالی پیدا می کند و در صورتی که تیک را انتخاب نکنید، قرارداد تنها جنبه حقوقی خواهد داشت.

**8. الزام به داشتن این قرارداد:** در صورتی که این گزینه فعال شده باشد، اگر مخاطبی در سوابقش این نوع قرارداد را نداشته باشد، نوار قرمز رنگی در صفحه پروفایل آن مخاطب دیده می شود.

![](ContractManagement3.png)

**9. الزام به تمدید این قرارداد:** در صورتی که این گزینه فعال شده باشد، اگر مخاطبی که این نوع قرارداد برای او ثبت شده است، تاریخ اتمام قراردادش فرا رسیده باشد، نوار قرمز رنگی در صفحه پروفایل آن مخاطب دیده می شود.

![](ContractManagement4.png)
