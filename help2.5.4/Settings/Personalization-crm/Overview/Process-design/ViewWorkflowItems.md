# مشاهده چرخه‌کاری آیتم‌های جاری
هر آیتمی که دارای چرخه‌کاری فعال بوده و فرآیند آن در نرم‌افزار 
شروع شده باشد، تاریخچه‌ای از مراحل گذشته در طی فرآیند را دارد که در قسمت **مشاهده چرخه‌کاری**، لیست کارتابل‌ها و انتظارهایی که فرآیند  طی کرده در اختیار شما قرار داده شده است.

> **نکته**<br>
> برای مشاهده گردش کار یک آیتم، کاربر باید علاوه بر مجوز **مشاهده آیتم**، مجوز **مشاهده گردش‌کاری** را روی آیتم تحت چرخه داشته باشد.

بخش مشاهده چرخه‌کاری، هم برای آیتم وظیفه (برای مشاهده لیست جزئیات ارجاع‌های انجام شده به کاربران) و هم آیتم‌هایی که فرآیند آن‌‌ها در نرم‌افزار اجرا شده، کاربرد دارد. <br>
در این قسمت اطلاعات دقیق مربوط به هر مرحله را در جداول مختلفی می‌توانید مشاهده کنید که در ادامه شرح داده شده است.<br>
برای مشاهده گردش کار آیتم طبق مراحل زیر اقدام نمایید:
1. آیتم مورد نظر خود را از لیست انتخاب و با دابل کلیک به صفحه مشخصات آن بروید.
2. در تب **مشخصات** آیتم، روی **مشاهده چرخه‌کاری** کلیک کنید. صفحه‌ی پیش روی شما گردش کاری که آیتم تاکنون داشته را نشان می‌دهد که تنها لیست **کارتابل‌ها** و **فعالیت‌های انتظار** در این قسمت نمایش داده می‌شود.

![صفحه مشاهده چرخه‌کاری](./Images/View-Item-process.png)

> **نکته**<br>
> برخی از اطلاعات ثبت شده مربوط به مراحل فرآیند با ارجاعات آیتم وظیفه باهم تفاوت دارند. جزئیات گردش کار آیتم وظیفه را در بخش مشاهده [گردش کار وظیفه]()، مطالعه نمایید.
<!-- باید این قسمت رو به داکیومنت مشاهده گردش کار وظیفه لینک کنم -->

  **A.** در این قسمت لیست کارتابل و فعالیت‌های انتظار گذشته طی فرآیند را مشاهده خواهید کرد.<br>

 | نــام فیلـد | توضیحات|
 | -----| ----|
 | مسئول| نام کاربر مسئول در کارتابل و فعالیت انتظار (برای شکستن انتظار) را در این ستون نمایش می‌دهد. |
 | تاریخ ورود| تاریخ و ساعت ورود به کارتابل یا فعالیت انتظار را نشان می‌دهد.| 
 | تاریخ مشاهده| تاریخ و ساعتی که آیتم در آن کارتابل/انتظار توسط کاربری مشاهده شده باشد را نشان می‌دهد.|
 | تاریخ پایان| تاریخ و ساعتی است که کاربر آیتم را از کارتابل خود خارج کرده یا فعالیت انتظار پایان یافته است.

  **B.** زمانی که روی هرکدام از ردیف‌های کارتابل یا فعالیت انتظار از جدول بالا کلیک کنید، جزئیات اطلاعات آن در این دو جدول نمایش داده می‌شود.<br>

  | نام فیلد| توضیحات|
  |----| ----|
  | مالک| نام **کاربر ایجاد کننده** آیتم تحت چرخه در این فیلد قرار می‌گیرد.|
  | تاریخ ارجاع| تاریخ و ساعتی که آیتم به کاربر تخصیص داده شده است. یعنی زمان **تخصیص کارتابل** به کاربر.|
  |فرستنده| نام **کاربر ارجاع دهنده‌ی کارتابل** انتخاب شده را نمایش می‌دهد.|
  |نام گیرنده| نام کاربری که آیتم تحت چرخه به کارتابل او ارجاع داده شده است را نمایش می‌دهد.|
  |نحوه ارسال| به دلیل اینکه کارتابل‌ها به وسیله دکمه‌های اقدام ارجاع داده می‌شوند، در این قسمت برای همه موارد **اصل (جهت اقدام)** نمایش داده می‌شود.|
  | مهلت| تاریخ تعیین شده در تنظیمات کارتابل (کارتابل انتخاب شده از جدول بالا) در قسمت **تاریخ پایان کارتابل**، در این فیلد نمایش داده می‌شود یعنی تعداد روز یا ساعت تعیین شده در تاریخ پایان کارتابل را با تاریخ ایجاد جمع کرده و مقدار **تاریخ** و **ساعت** دقیق آن را در فیلد مهلت ثبت می‌کند.|
  | وضعیت| وضعیت کارتابل انتخاب شده را نشان می‌دهد. اگر فرآیند کارتابل را طی کرده باشد، وضعیت **خاتمه یافته** خواهد بود ولی اگر فرآیند همچنان در آن کارتابل قرار داشته باشد و هنوز ارجاعی انجام نشده باشد وضعیت **در کارتابل** خواهد بود.|
  | خاتمه| در این قسمت برای کارتابل‌هایی بسته شده‌اند، مقدار **انجام شده** را نشان داده و برای اخرین کارتابل که فرآیند در آن متوقف شده و به اصطلاح همچنان باز است، مقداری را گزارش نمی‌دهد.|
  | تاریخ مشاهده| تاریخ و ساعتی است که کاربر آیتم موجود در کارتابل خود را مشاهده می‌کند.|
  | تاریخ اختتام| تاریخ و ساعت **خروج** فرآیند از کارتابل انتخاب شده را نشان می‌دهد.|
  | مرتبط با| نام هویت مرتبط با آیتم را نمایش می‌دهد.| 
  | مسئول| نام کاربری است که این کارتابل به او تخصیص داده شده است.|
  | تاریخ ورود| زمان دقیق (تاریخ و ساعت) ورود فرآیند به این کارتابل را نشان می‌دهد.|
  | زمان رسیدگی| مثل تاریخ ارجاع، زمان دقیق تخصیص به کاربر را نشان می‌دهد.|
  | زمان مجاز| زمان تعیین شده در تنظیمات کارتابل در قسمت **تاریخ پایان کارتابل**، در این فیلد نمایش داده می‌شود یعنی تعداد روز یا ساعت تعیین شده در تاریخ پایان کارتابل را با تاریخ ایجاد جمع کرده و مقدار **تاریخ** و **ساعت** دقیق آن را در فیلد «تاریخ مجاز» ثبت می‌کند|
  | زمان پایان| زمان دقیق خروج فرآیند از کارتابل کاربر است.|

> **نکته**<br>
> - تاریخ ورود و تاریخ ارجاع در برخی مراحل می‌تواند متفاوت باشد و دلیل آن هم نوع مسئول انتخاب شده در تنظیمات چرخه‌کاری است. یعنی اگر مسئول کارتابل بیش از یک نفر باشد (گروه، سمت و دپارتمان) فرآیند به کارتابل همه افراد وارد می‌شود و زمانی که یکی از کاربران آن را به خود اختصاص دهد، در آن زمان تاریخ ارجاع تغییر خواهد کرد. بنابراین گاهی این دو تاریخ باهم تفاوت خواهند داشت.
> - تاریخ مجاز در جزئیات آیتم تحت چرخه، همان «مهلت» است که زمان تعیین شدن در **تاریخ پایان کارتابل** تنظیمات کارتابل ثبت شده است.
