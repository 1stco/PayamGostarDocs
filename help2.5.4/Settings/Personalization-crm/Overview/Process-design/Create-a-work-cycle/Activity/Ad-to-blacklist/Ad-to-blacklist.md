#  فعالیت افزودن به لیست سیاه 

با استفاده از این فعالیت می‌توانید هویت مرتبط با آیتم تحت چرخه را در لیست سیاه ارسال/دریافت یکی از رسانه‌ها قرار دهید یا ایمیل‌های این هویت را به قسمت هرزنامه بفرستید، به طور مثال فرض کنید مشتری از تعدد پیامک‌های تبلیغاتی که از طرف سازمان دریافت میکند نارضایتی دارد، می‌توان در فرایند فرم رسیدگی به شکایات با استفاده از این فعالیت مشتری را در لیست سیاه ارسال پیام کوتاه قرار داد تا از این پس، مشتری پیام‌های تبلیغاتی را دریافت نکند.

برای ایجاد این فعالیت، پس از تعیین نام و نوع فعالیت و همچنین حالت بعدی فرآیند، سایر تنظیمات را مطابق با توضیحات زیر انجام دهید.

![](AddtoBlackList.png)

**1**. نوع رسانه مورد نظر که قصد افزودن هویت مرتبط با آیتم تحت چرخه به لیست سیاه ارسال/دریافت پیام‌های آن را دارید انتخاب کرده و پس از آن خط مورد نظر خود را نیز از بین خطوط تنظیم شده در نرم افزار تعیین کنید. یعنی مشخص کنید که هویت در لیست سیاه کدام خط قرار گیرد.

**2**. در صورت فعال بودن این گزینه، هویت مرتبط با آیتم تحت چرخه در لیست سیاه ارسال خط تعیین شده قرار می‌گیرد و ازین پس، پیام‌های ارسالی از این خط در نرم افزار پیام گستر، به این هویت ارسال نخواهد شد.

**3**. در صورت فعال بودن این گزینه، هویت مرتبط با آیتم تحت چرخه در لیست سیاه دریافت خط تعیین شده قرار می‌گیرد و ازین پس، پیام‌های دریافتی از این هویت روی این خط، در لیست پیام‌های دریافتی در نرم افزار پیام گستر نمایش داده نخواهد شد.

**4**. در صورت فعال بودن این گزینه، پیام‌های دریافتی این هویت روی خط مشخص شده، به عنوان هرزنامه (Spam) شناسایی خواهد شد.

