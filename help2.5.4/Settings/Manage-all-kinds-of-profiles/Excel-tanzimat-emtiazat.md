#### دریافت اطلاعات امتیازات از اکسل


مسیر دسترسی: **اطلاعات پایه** <  **مدیریت محصولات** <  **اکسل تنظیمات امتیاز**


در قسمت مدیریت محصولات، امکان اضافه کردن اطلاعات امتیاز محصولات از طریق اکسل وجود دارد. به منظور این کار، در صفحه اصلی مدیریت بر روی اکسل تنظیمات امتیاز کلیک کرده و گزینه دریافت از اکسل را انتخاب نمایید.

در این مرحله، مطابق شکل زیر می بایست اطلاعات امتیاز را در قالب فایل اکسل آماده کنید و در این قسمت آپلود کنید. برای آشنایی با فرمت مورد نیاز ورود اطلاعات، می توانید قالب فایل نمونه اکسل  را از قسمت مربوطه دانلود کنید.


نکته : در نظر داشته باشید دریافت امتیازات از طریق کد محصول انجام می شود و در صورت خالی بودن کد محصول امتیازی از طریق اکسل دریافت نمی شود.


در هنگام دریافت اطلاعات امتیاز، فقط می توانید از طریق فعالیت های خرید محصول و ثبت سریال محصول برای پروفایل های موردنظر امتیازات را تعریف کنید. برای کسب اطلاعات قوانین امتیازدهی می توانید به قسمت تنظیمات امتیاز مراجعه کنید.

در نظر داشته باشید در صورتی که هیچ قانون امتیازی (چه فعال و چه غیرفعال) با شرایط تعیین شده وجود نداشته باشد، یک قانون امتیاز فعال ثبت می شود. در صورتی که هیچ قانون امتیاز فعالی با شرایط تعیین شده وجود نداشته باشد،یک قانون امتیاز فعال جدید ثبت می شود و در صورتی که قانون امتیاز فعالی با شرایط تعیین شده وجود داشته باشد، همان قانون امتیاز بروزرسانی می شود.

در فایل نمونه اکسل مطابق تصویر زیر اطلاعات امتیازات را وارد کنید.

1.	نوع پروفایل : نوع پروفایلی که میخواهید این امتیاز به آن تعلق گیرد را تعیین کنید. انواع پروفایل در پیام‌گستر شامل مشتری، اپراتور، نماینده، رقیب، تامین کننده می باشد.

2.	کد محصول : در این سلول، کد محصولی را که قصد دارید به ازای خرید یا ثبت سریال آن محصول، پروفایل مورد‌نظر امتیاز دریافت کند را وارد می کنید.

3.	امتیاز ثبت سریال محصول: در این قسمت می بایست میزان امتیازی که پروفایل مورد نظر به ازای ثبت سریال محصول کسب می کند را تعیین نمایید. ثبت سریال محصول به این معنی است که هر بار که سریال این محصول از طریق پیامک برای یک مشتری فعال شود(اصالت کالا)، نرم افزار امتیاز تعیین شده در این قسمت را به حساب او اضافه خواهد کرد.

4.	امتیاز خرید محصول :در این قسمت می بایست میزان امتیازی که قصد دارید پروفایل انتخاب شده، به ازای خرید محصول موردنظر دریافت کند را تعیین نمایید. به عبارت دیگر تعیین نمایید که خرید این محصول چند امتیاز دارد.

بعد از آپلود فایل اکسل اطلاعات امتیاز بر روی ذخیره کردن کلیک می کنید تا تنظیمات امتیاز بر روی محصولات اعمال گردد.
