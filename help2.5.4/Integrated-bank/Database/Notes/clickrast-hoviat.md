## کلیک راست بر روی هویت‌ها

> مسیر دسترسی:  **لیست هویت‌ها**  > **کلیک راست بر روی هویت‌ها/هویت‌ها** 

کلیک راست بر روی هویت ها، همانطور که در تصویر مشاهده می نمایید امکاناتی برای شما فراهم می نماید.

![](click-rast-hoviat.png)

1. افزودن سابقه: برای هویت یا هویت های انتخاب شده می توانید سابقه جدیدی ( از انواع فاکتور جدید، قرارداد و .. ) را ایجاد کنید.

2. اضافه به گروه هدف:  هویت های انتخاب شده را می توانید به یک گروه هدف (مانند دعوت به نمایشگاه) اضافه کنید.

3.  حذف از گروه هدف:  هویت های انتخاب شده را می توانید از یک گروه هدف (مانند دعوت به نمایشگاه) حذف کنید.

4. ویرایش: هویت انتخاب شده را می توانید ویرایش کنید.

5. تغییر رنگ: با استفاده از این منو می توانید برای هویت های انتخاب شده رنگ از لیست رنگ های موجود تعیین کنید.

نکته: برای اضافه یا حذف کردن رنگ ها به قسمت مدیریت رنگ ها مراجعه کنید.

6. حذف: هویت(های) مورد نظر را حذف می کند.

7. حذف با سوابق: میتوانید با استفاده از این گزینه هویت یا هویت های انتخاب شده را به همراه سوابق ثبت شده برای آن/آنها حذف نمایید.

نکته : اگر یک هویت در فیلد یا فیلد هایی از نوع شخص/ شرکت استفاده شده باشد، امکان حذف با سوابق، برای آن هویت وجود ندارد.

8. برش: می توانید هویت یا هویت های انتخاب شده را برش زده (Cut) و در دسته بندی دیگری جایگذاری (Paste) کنید.

9. جایگذاری: هویت های برش زده شده را در این دسته بندی جایگذاری می کند.

10. خروجی اکسل: از اطلاعات هویت های انتخاب شده می توانید خروجی اکسل تهیه کنید.

11. ارسال گروهی: می توانید برای هویت های انتخاب شده، پیام گروهی (پیامک، ایمیل، فکس یا چاپ) تنظیم کنید.

12. ارسال سریع: می توانید یک پیام از طریق رسانه های مختلف، در لحظه برای مخاطبان انتخاب شده ارسال کنید.

13. تخصیص: میتوانید به هویت های انتخاب شده، مسئول ( کارشناس فروش، پشتیبانی و یا متفرقه ) تخصیص دهید.

14. فرصت جدید: برای هویت یا هویت های انتخاب شده می توانید یک فرصت فروش جدید ایجاد نمایید.

15. تبدیل به : در این بخش دو قابلیت تبدیل نوع هویت و تبدیل سرنخ به مخاطب وجود دارد 

**در خصوص تبدیل هویت، نکات زیر وجود دارد:**

1.       در این تبدیل در صورتی که نوع پروفایل هویت مبدا و مقصد یکسان باشد،امکان تغییر نوع  هویت وجود دارد یعنی شما میتوانید هویت حقیقی را به حقوقی و حقیقی هایی که از طریق شخصی سازی ساخته شده است و هویت حقوقی را به حقیقی و حقوقی هایی که از طریق شخصی سازی ساخته شده است را تبدیل کنید.

2.       لازم به ذکر است که بایستی نوع عملکرد(سرنخ،مخاطب) هویت انتخاب شده برای تغییر با نوع عملکرد هویت های انتخاب شده یکسان باشند یعنی هر دو سرنخ یا هر دو مخاطب باشند.

**در خصوص تبدیل سرنخ به مخاطب نکات زیر وجود دارد **

هویت های انتخاب شده تماما بایستی از نوع سرنخ باشند.
سرنخ های حقیقی  میتوانند به مخاطبان حقیقی و حقوقی و سرنخ های حقوقی  میتوانند به مخاطبان حقوقی و حقیقی تبدیل گردند.


