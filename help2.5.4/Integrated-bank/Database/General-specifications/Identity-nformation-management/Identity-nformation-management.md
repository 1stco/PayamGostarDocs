# مدیریت اطلاعات هویت

در این قسمت اطلاعات اصلی مرتبط با هویت نمایش داده می‌شود

>  نکته: لازم به ذکر است که شکل زیر  از پروفایل یک سرنخ حقوقی قرار داده شده است .

![](Contactdatamanagement1.jpg)

**1. کلاس مشتری:** کلاس مشتری را بر حسب خرید (میزان فاکتورها فروش، قراردادهای مالی) تعیین می‌کند. برای اطلاعات بیشتر می‌توانید به [ مدیریت کلاس بندی مشتریان](https://github.com/1stco/PayamGostarDocs/blob/master/help%202.5.4/Settings/Customer-classification-management/Customer-classification-management.md) رجوع کنید.

> نکته: قرار گیری مخاطبان در کلاس‌های مختلف به صورت خودکار و بر اساس تنظیمات مشخص شده توسط شما در مدیریت کلاس بندی مشتریان انجام می‌شود و امکان تغییر آن به صورت دستی وجود ندارد.

**2. مانده:** میزان مانده حساب مخاطبان در این قسمت نمایش داده می‌شود، مخاطبان در صورت ثبت سوابق فاکتور فروش/خرید، فاکتور برگشت از فروش/خرید، دریافت/پرداخت و قراردادهای مالی بدهکار یا بستانکار خواهند شد.

**3. موضوع:** در هویت‌هایی از نوع سرنخ باید موضوع آن سر نخ (برای مثال فروش کالای خاص یا تایید یک تامین کننده) را تعیین کنید. این موضوع در واقع کلید واژه ای است که برای پیگیری این سرنخ می‌تواند به شما کمک کند

**4. وضعیت سرنخ:**  زمانی که وضعیت سرنخ نامعلوم است، نشان دهنده ی آن است که  سر نخ هنوز در حال پیگیری می‌باشد یا هنوز به مرحله ی پیگیری نرسیده است.

وضعیت سرنخ می‌تواند به عدم کفایت تغییر کند که نشان دهنده ی مفید نبودن آن سرنخ است.

اگر سر نخ صلاحیت و کفایت لازم را داشته باشد، تبدیل به یک مخاطب خواهد شد.

**5. انتخاب رنگ:** میتوانید یک ویژگی کیفی از پیش تعیین شده در مجموعه ی خود (برای مثال میزان اهمیت مخاطب) برای هویت‌های خود در نظر بگیرید و به ان رنگ اختصاص دهید. (بطور مثال برای مشتریان VIP رنگ طلایی در نظر بگیرید یا رنگ قرمز را به مشتریان ناراضی اختصاص دهید)، علاوه بر مشخصات هویت این رنگ به عنوان زمینه تماس‌های دریافتی در پنجره‌های تماس تلفنی (CallerID) نمایان می‌شود.

> نکته: لازم به ذکر است رنگ انتخاب شده برای هویت مورد نظر، علاوه بر اینکه در پنجره تماس نمایان می‌شود در تمامی‌فیلدهایی از نوع شرکت/شخص در نرم افزار نیز پس از انتخاب هویت نمود پیدا می‌کند.

> نکته: برای تغییر رنگ‌ها و افزودن رنگ جدید می‌توانید به [مدیریت رنگ‌ها](https://github.com/1stco/PayamGostarDocs/blob/master/help%202.5.4/Basic-Information/Color-management/Color-management.md) مراجعه کنید.

**6.  نام مدیر:** در[  تب پرسنل ](https://github.com/1stco/PayamGostarDocs/blob/master/help%202.5.4/Integrated-bank/Database/Personnel%20%20Companies/Personnel-Companies.md)هویت‌ها، شخصی را که به عنوان مدیر تعیین کرده اید در این قسمت نمایان می‌شود.

**7. نام رابط:** در[  تب پرسنل ](https://github.com/1stco/PayamGostarDocs/blob/master/help%202.5.4/Integrated-bank/Database/Personnel%20%20Companies/Personnel-Companies.md)هویت‌ها، شخصی را که به عنوان رابط تعیین کرده اید در این قسمت نمایان می‌شود.

**8. علامت هشدار:** نشان می‌دهد که این نام و یا قسمتی از آن تکراری است و عدد کنار آن نمایانگر تعداد تکرار آن است. با کلیک بر روی علامت هشدار می‌توانید هویت‌های دیگری از بانک اطلاعاتی که اطلاعات مشابه دارند را مشاهده کنید.

**9. نحوه آشنایی:** می‌توانید نحوه جذب هویت به مجموعه خود را تعیین کنید تا در گزارشات و جستجو‌های نرم افزار از آن استفاده کنید. با پر کردن فیلد نحوه آشنایی می‌توانید گزارش دقیق تری از برجسته ترین روش‌های بازاریابی خود در قسمت گزارشات تحلیلی نرم افزار داشته باشید.

برای ویرایش گزینه‌های نحوه اشنایی و تمام فیلدهای از نوع لیست می‌توانید به[ مدیریت آیتم‌های سیستم](https://github.com/1stco/PayamGostarDocs/blob/master/help%202.5.4/Basic-Information/Management-of-system-items/Management-of-system-items.md) مراجعه کنید.

**10. مسئول فروش، پشتیبانی و متفرقه:** می‌توانید هر یک از کاربران سیستم را به عنوان یکی از این مسئولان مرتبط با این هویت تعیین کنید و از این مسئولان در گزارشات مختلف استفاده کرده و حتی بر اساس آنها محدودیت مشاهده مخاطبان اعمال کنید و یا در چرخه‌های کاری کارتابل‌ها را به آن‌ها اختصاص دهید.

> نکته: محدودیت مشاهده مخاطبان به کاربران مرتبط را می‌توانید از منوی[ امنیتی ]
> 
> 
>در [تنظیمات کلی](https://github.com/1stco/PayamGostarDocs/blob/master/help2.5.4/Settings/General-settings/security/mahdod-moshahede.md)  اعمال کنید.

####  مجوزهای مورد نیاز جهت ویرایش مسئول فروش، پشتیبانی و متفرقه‌ی هویت به شرح ذیل می‌باشد:

**1)**کاربر با مجوز مدیر پشتیبانی می‌تواند مسئول پشتیبانی،  با مجوز مدیر فروش می‌تواند مسئول فروش و با مجوز مدیر بانک اطلاعاتی و مدیر سیستم می‌تواند هر سه مسئول را ویرایش کند.

**2)**درصورت فعال بودن چک باکس " اجازه تخصیص کارشناس پروفایل به کاربران دیگر " در تنظیمات کلی، بخش امنیتی، هر کاربر که به عنوان مسئول هویت تعیین شده باشد می‌تواند برای خود جانشین تعیین کند.

**3)**اولین کاربری که مسئول این فیلدها را مشخص می‌کند، می‌تواند مسئول انتخابی خود را ویرایش کند.


**11. شروع ارتباط با مشتری:** از این قسمت می‌توانید هویت را به یکی از کمپین‌های تبلیغاتی خود مرتبط کنید. برای اطلاعات بیشتر به قسمت "شروع ارتباط توسط" در  نوار ابزار مشخصاتمراجعه کنید. 

**12. شماره مشتری:** در صورتی که این هویت یکی از مشتریان شماست می‌توانید در این قسمت یک شماره مشتری به او اختصاص دهید، این شماره برای هر هویت منحصر بفرد است و نرم افزار از ثبت شماره تکراری جلوگیری خواهد کرد. شماره مشتری در واقع شناسه این مشتری در سازمان شماست.

 تخصیص شماره مشتری می‌تواند به صورت دستی یا با استفاده از دکمه شماره خودکار انجام شود، علاوه بر این امکان تخصیص شماره مشتری به صورت خودکار و توسط سیستم پس از تایید آیتم‌های پیش فاکتور، فاکتور، قرارداد و دریافت/پرداخت نیز وجود دارد.
 
> نکته: شماره گذاری خودکار بر اساس بزرگترین شماره مشتری تخصیص داده شده، عمل می‌کند.

> نکته: در صورت ثبت دستی شماره مشتری از ثبت شماره‌های غیر معتبر خودداری کنید.

**13. تاریخ مشتری شدن:** همزمان با ثبت شماره مشتری برای یک مخاطب این تاریخ ثبت میشود اما شما می‌توانید تاریخی که در آن این مخاطب تبدیل به مشتری شما شده را تعیین کنید.

**14. بروز رسانی خودکار:** این گزینه تنها در مخاطبانی که در بانک اطلاعات مشاغل اول تجارت الکترونیک اول موجود است دیده می‌شود. با فعال بودن این گزینه هر بار که این بانک بروز رسانی می‌گردد تمامی‌اطلاعات که در آن درج شده را حذف کرده و با اطلاعات دریافت شده از سرورهای تجارت الکترونیک اول جایگزین می‌کند.

**15. دسته بندی بانک اطلاعاتی:** دسته بندی زمینه فعالیتی که این هویت در آن قرار گرفته است را نشان می‌ده

> نکته: یک هویت می‌تواند همزمان در چند دسته بندی باشد.

**16. مشخصات اضافه:** در قسمت مشخصات اضافه، پارامترهایی که شما با توجه به نیاز کسب و کار خود در ارتباط با مشتریان در قسمت شخصی سازی نرم افزار، از بخش [افزودن مشخصه ](https://github.com/1stco/PayamGostarDocs/blob/master/help%202.5.4/Settings/Personalization-crm/Overview/General-information/Add-features/Add-features.md)اضافه کرده اید، نمایش داده خواهند شد.

