# پیش‌فاکتور و فاکتور جدید 

شما از این طریق میتوانید یک پیش فاکتور و یا فاکتور جدید ثبت کنید.

نکته قابل توجه در بخش پیش فاکتور فروش این است که مبلغ پیش فاکتور مشتری را بدهکار نمی‌کند و تنها جنبه اعلام قیمت دارد، اما به اندازه مبلغی که در فاکتور فروش تعیین میشود مشتری در سیستم بدهکار می‌شود.

مشخصات انواع پیش فاکتورها و فاکتورها به صورت زیر می‌باشد.

> نکته مهم: لطفا ابتدا قسمت[ اطلاعات مشترک سوابق ](https://github.com/1stco/PayamGostarDocs/blob/master/help%202.5.4/Integrated-bank/Database/Records/Joint-record-information/Joint-record-information.md)را مطالعه کنید.


![](NewFactor2.png)

**1. مدیریت محصولات:**  برای ثبت یک فاکتور و یا پیش فاکتور نیاز است که ابتدا لیست محصولات در نرم افزار وارد شده باشد. برای ورود اطلاعات محصولات باید از قسمت اطلاعات پایه، مدیریت محصولات اقدام نمایید. ( مدیریت محصولات) همچنین میانبر مدیریت محصولات در صفحه فاکتور و پیش فاکتور جدید موجود است.

**2. وضعیت تایید و شماره گذاری:**  در صورتی که در شخصی سازی آیتم‌های دارای قابلیت تایید و  شماره گذاری (پیش فاکتور، فاکتور، دریافت/پرداخت و قرارداد) چک باکس‌های "نیاز به تایید دارد" و "نیاز به شماره گذاری دارد" غیر فعال باشند، پس از ذخیره آیتم، شماره گذاری و تایید به صورت خودکار انجام خواهد شد، اما اگر هرکدام از این چک باکس‌ها فعال باشند، پس از ذخیره آیتم باید توسط کاربران دارای مجوز، تایید و یا شماره گذاری شوند. در این قسمت می‌توانید وضعیت تایید و شماره گذاری این آیتم را مشاهده کنید.

> **نکته:** توجه داشته باشید که  پس از تایید فاکتور، مبلغ فاکتور در محاسبات مالی نرم افزار حساب می‌گردد و امضای تعریف شده نیز در قالب چاپ این فاکتور ظاهر می‌شود.

**3. لیست قیمت:**  می‌توانید لیست قیمت مختص به این فاکتور و یا پیش فاکتور از این لیست انتخاب کنید، تا قیمت کالاهای این فاکتور و یا پیش فاکتور بر اساس آن محاسبه شود. از بخش (مدیریت لیست قیمت‌ها ) میتوانید بر حسب نیاز خود لیست قیمت‌های مختلفی براساس المان‌های مختلف مانند درصد تخفیف خاص و ...  را برای انواع فاکتور و پیش فاکتور ایجاد کنید

> نکته: در صورتی که ماژول[ کلاس بندی مشتریان ](https://github.com/1stco/PayamGostarDocs/blob/master/help%202.5.4/Settings/Customer-classification-management/Customer-classification-management.md)فعال باشد، و مشتری در یکی از کلاس بندی‌ها قرار گرفته باشد، لیست قیمت بر  اساس مقدار خرید مشتری که در آن  کلاس بندی تعیین شده است، به صورت خودکار تعیین می‌گردد.

**4. فروشنده:** می‌توانید کارشناس فروش مرتبط با این فاکتور و یا پیش فاکتور را تعیین کنید. کاربران نرم افزار در لیست نمایش داده می‌شود و می‌توانید از لیست نام شخص فروشنده را انتخاب نمایید. به صورت پیش فرض نام کاربر ایجاد کننده در این فیلد قرار می‌گیرد.

> لازم به ذکر است در صورت صدور فاکتور از پیش فاکتور، فروشنده پیش فاکتور به عنوان فروشنده فاکتور در نظر گرفته می‌شود . 
 

**5. تاریخ صدور:**  تاریخ صدور فاکتور و یا پیش فاکتور را تعیین نمایید.

**6. تاریخ انقضا:**  این تاریخ تنها برای پیش فاکتور معنا پیدا می‌کند، که تاریخ اعتبار قیمت‌ها و شرایط پیش فاکتور را نشان می‌دهد.

**7. شماره:** اگر مجوز "شماره گذاری" این نوع از آیتم را داشته باشید، شماره فاکتور و یا پیش فاکتور را می‌توانید به صورت دستی تعیین کنید، در غیر اینصورت پس از شماره گذاری توسط کاربران دارای مجوز، نرم افزار بر اساس شماره پایه ای که در قسمت [مدیریت فاکتورها](https://github.com/1stco/PayamGostarDocs/blob/master/help%202.5.4/Settings/Personalization-crm/Factor-management/Factor-management.md)  تعیین شده است، یک شماره خودکار به فاکتور و یا پیش فاکتور اختصاص می‌دهد.

**8. توضیحات:** می‌توانید توضیحات  بیشتر در خصوص این فاکتور و یا پیش فاکتوررا در این قسمت وارد نمایید.

9. انتخاب محصول:  محصول مورد نظر را با توجه به دسته بندی‌هایی که در [مدیریت محصولات](https://github.com/1stco/PayamGostarDocs/blob/master/help%202.5.4/Basic-Information/Product%20management/Product-management.md)    انجام داده اید، انتخاب کنید . محصولات به صورت لیست نمایش داده می‌شود و شما می‌توانید با تایپ حروف اول محصول، راحت تر به محصول مورد نظر خود در لیست محصولات برسید.همچنین می‌توانید در فیلد جستجوی کد، کد محصول وارد شده در قسمت مدیریت محصولات را وارد کرده و محصول را به ردیف‌های فاکتور اضافه نمایید.

> **نکته:** لازم به ذکر است برای اضافه کردن محصول مورد نظر که در مدیریت محصولات تعریف نشده است، می‌توانید از محصول سایر که بصورت پیش فرض در مدیریت محصولات موجود می‌باشد استفاده کرد و اطلاعات محصول سایر را با توجه به نیاز ویرایش کرد

**10. موجودی انبار:**    مقدار موجودی انبار و موجودی که توسط پیش فاکتور به حالت فریز شده (غیرقابل فروش) در آمده است را نمایش می‌دهد. در صورتی که از انبارداری پیشرفته(سریالی) استفاده می‌کنید، موجودی محصول به تفکیک انبارهای مختلف تعریف شده در این قسمت نمایش داده خواهد

> **نکته:** تنها کاربر دارنده مجوز صدور حواله در مدیریت انبارها، امکان مشاهده موجودی انبار را در هنگام صدور پیش فاکتور و یا فاکتور را دارد.

**11. مشخصات ردیف فاکتور:** در این قسمت میتوانید مشخصات بیشتری از هر محصول برای درج در ردیف‌های فاکتور و یا پیش فاکتور را وارد کنید. این مشخصات شامل کد و نام محصول، مقدار، قیمت واحد(بر اساس قیمت تعیین شده در قسمت مدیریت محصولات تکمیل می‌گردد و در صورت نیاز می‌توانید برای این فاکتور/پیش فاکتور آن را تغییر دهید)، سریال، قیمت کل (قیمت بر اساس مقدار وارد شده بدون احتساب تخفیف و مالیات)، درصد و مقدار تخفیف، مالیات (مقدار مالیات بر اساس درصد مالیات تعیین شده برای این نوع از آیتم در قسمت شخصی سازی تکمیل خواهد شد و امکان تغییر آن به صورت دستی وجود ندارد) و قیمت نهایی (قیمت کل با احتساب تخفیف و مالیات) می‌باشد.

> **نکته:** در صورتی که ماژول مدیریت انواع فاکتور فروش را خریداری کرده باشید، در شخصی سازی هر کدام از پیش فاکتورها و فاکتورها می‌توانید فیلدهایی از نوع متن (مانند رنگ، توضیحات تکمیلی و...) یا عدد (مانند هزینه نصب، هزینه حمل و ...) به فیلدهای ردیف‌های فاکتور اضافه کنید. علاوه بر این از فیلدهای از نوع عدد اضافه شده می‌توان در فرمول محاسبه تعداد و فرمول محاسبه قیمت کل استفاده نمود.

> **نکته:** در صورتی که برای تعداد( مقدار) کالا در قسمت[ مدیریت فاکتورها ](https://github.com/1stco/PayamGostarDocs/blob/master/help%202.5.4/Settings/Personalization-crm/Factor-management/Factor-management.md) قسمت شخصی سازی CRM فرمول محاسبه تعیین کرده باشید، فیلد مقدار به صورت غیر فعال نمایش داده میشود تا براساس فرمول تعریف شده محاسبه گردد.

**12. توضیحات:** توضیحات مرتبط با محصول انتخاب شده را وارد کنید. برای نمایش این فیلد در پیش نمایش می‌توانید از پارامتر"توضیحات ردیف فاکتور" در جدول محصولات استفاده کنید.

**13. درصد کل تخفیف:**  در این قسمت درصد کل تخفیف در فاکتور یا پیش فاکتور محاسبه می‌شود. که از فرمول روبرو به دست می‌آید: 

	(مبلغ کل فاکتور)/(مجموع کل مبالغ تخفیف ردیف‌ها)                                       

**14. مجموع تخفیف/مالیات/عوارض:**  مجموع تخفیف و مالیات و عوارض لحاظ شده (مجموع مبالغ تمام ردیف‌ها) در این قسمت نمایش داده خواهد شد. اگر در شخصی سازی آیتم، چک باکس‌های "مجموع تخفیف/مالیات/عوارض قابل ویرایش باشد" فعال شده باشد می‌توان این مبالغ را به صورت دستی تغییر داد.

> **نکته:** با انتخاب کردن هر ردیف فاکتور و یا پیش فاکتور و کلیک بر روی بخش ویرایش ردیف می‌توانید آن را ویرایش و یا حذف کنید.

> **نکته:** در صورت نیاز می‌توانید مبلغی را به عنوان اضافات به فاکتور/پیش فاکتور اضافه نمایید، این مبلغ در انتهای فاکتور و در کنار مجموع تخفیف و مالیات نمایش داده خواهد شد (برای مثال به قیمت نهایی فاکتور و یا پیش فاکتور یک مبلغ به عنوان هزینه باربری اضافه گردد.)

> **نکته:**  برای طراحی قالب فاکتور و پیش فاکتور به بخش تنظیمات/ مدیریت فاکتورها مراجعه نمایید.

**توجه:** تنها شخص دارنده مجوز "ویرایش پس از شماره گذاری، تایید یا رد" محتوای یک فاکتور و یا پیش فاکتور تایید شده را می‌تواند تغییر دهد و سایر اشخاص دسترسی تغییر محتوای فاکتور و یا پیش فاکتور تایید شده را نخواهند داشت.

> **نکته:** همچنین با کلیک راست بر روی  پیش فاکتور، و انتخاب گزینه صدور فاکتور از روی پیش فاکتور، صفحه صدور فاکتور برای شما با تمام آیتم‌های موجود در پیش فاکتور نمایش داده خواهد شد که با تعیین تاریخ صدور و ذخیره آن، به عنوان فاکتور ثبت خواهد شد. در صورت تمایل می‌توانید تغییراتی نیز در آن اعمال نمایید. 
