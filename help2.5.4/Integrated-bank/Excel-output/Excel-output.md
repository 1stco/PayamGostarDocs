#  دریافت خروجی اکسل از هویت‌ها 

برای گرفتن خروجی از اطلاعاتی که خود در نرم‌افزار وارد نموده‌اید، کافیست به دسته‌بندی موردنظر وارد شده و اطلاعاتی را که می‌خواهید از آن‌ها خروجی تهیه نمایید انتخاب کنید. سپس با کلیک راست و انتخاب گزینه خروجی اکسل، فایل خروجی را تهیه نمایید.

امکان دریافت خروجی اکسل از لیست آیتم‌های مختلف با گزینه فرستادن به اکسل وجود دارد.

> **نکته:** لازم به ذکر است تنها کاربران دارای مجوز "دریافت خروجی کامل آیتم‌ها" بر روی انواع هویت یا مدیر سیستم قابلیت خروجی گرفتن از هویت‌های بانک اطلاعاتی را دارا هستند.

> نکته:** کاربر برای دریافت خروجی اکسل بایستی مجوز مشاهده آیتم را داشته باشد، **در این صورت تنها آیتم‌هایی که خود ایجاد کرده است را مشاهده و دریافت می‌کند (به‌غیراز هویت، زیرا برای دریافت خروجی از هویت‌ها باید بر روی نوع هویت‌ها مجوز دریافت خروجی کامل آیتم‌ها را داشته باشد). همچنین برای دریافت خروجی اکسل از تمام آیتم‌های ثبت شده، کاربر بایستی مجوز مشاهده لیست روی آن آیتم داشته باشد.

> **نکته:** هنگام خروجی گرفتن از هویت‌ها، علاوه بر نمایش فیلدهای لیستی سیستمی آدرس، انواع تلفن (تلفن، موبایل، فکس، تلفکس)، امکان نمایش فیلد‌های اضافه لیستی از نوع لیست. محصول، لیست متن، لیست عدد، لیست مبلغ، لیست لینک، لیست کاربر، لیست مشتری، لیست سمت، لیست دپارتمان، لیست تاریخ شمسی و میلادی در اکسل وجود دارد


بدین منظور، درصورتی‌که در یک آیتم بیش از یک فیلد لیستی داشته باشید، هنگام خروجی گرفتن از آن، صفحه‌ای نمایش داده می‌شود که می‌توان از این طریق فیلد لیستی موردنظر جهت نمایش در خروجی اکسل را انتخاب نمود. لازم به ذکر است در هر بار خروجی گرفتن تنها می‌بایست یک مورد انتخاب گردد. نحوه نمایش مقادیر فیلد لیستی در فرمت اکسل نیز به این صورت است که به‌ازای هر تعداد مقادیر لیستی، رکوردی در ردیف اکسل ایجاد خواهد شد که مقادیر فیلد لیستی در آن نمایش داده می‌شود.

**توجه:** در نظر داشته باشید برای نمایش فیلد اضافه از نوع لیستی در هویت‌ها، می‌بایست در بانک اطلاعاتی زیر نوع هویت مشخص گردد تا فیلد لیستی مربوطه، هنگام خروجی گرفتن قابل انتخاب باشد. در نظر داشته باشید، به هنگام خروجی گرفتن از هویت‌ها در صورت انتخاب گزینه هیچ‌کدام، مقادیر فیلدهای لیستی سیستمی در یک سلول، در کنارهم قرار گرفته و با کاما از هم جدا می‌شوند.

> **نکته:** کاربر در صورت دارابودن مجوز دریافت خروجی کامل آیتم‌ها روی هر آیتم، می‌تواند تمامی فیلدهای موجود در آن آیتم را در خروجی اکسل دریافت کند، در صورت نداشتن این مجوز در خروجی تمامی فیلدها نمایش داده می‌شود اما فیلدهایی دارای مقدار هستند که در لیست آیتم قابل‌مشاهده است. 

> **نکته:** امکان خروجی گرفتن از همه پرسنل شرکت‌ها در خروجی اکسل وجود ندارد و تنها اطلاعات مدیر و رابط نمایش داده می‌شود.

> > **نکته:** امکان خروجی گرفتن از بانک فهرست مشاغل اول که توسط نرم‌افزار ارائه می‌شود، وجود ندارد.

> **نکته:** در خروجی اکسل از هویت‌های حقیقی، نام شرکت‌هایی که در آنها فعالیت دارند نمایش داده می‌شود.

![](1.png)

با زدن دکمه خروجی اکسل، باید مسیر ذخیره فایل Excel را مشخص نمایید.

![](2.png)
