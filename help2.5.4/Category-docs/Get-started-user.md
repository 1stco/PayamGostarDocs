# راهنمای شروع به کار کاربر

هر کاربر بنا به نقش سازمانی خود نیازمند استفاده از آیتم‌ها و فرآیندهای پیاده‌سازی شده در نرم‌افزار می‌باشد. استفاده از قابلیت ویجت‌ها، ثبت و جست‌و‌جوی هویت، ارتباط با همکاران از درون نرم‌افزار، مدیریت کارتابل کاربر و بررسی عملکرد خود؛ شامل فعالیت‌های عمومی‌ کاربران می‌باشد. از این‌رو لازم است مراحل ابتدایی استفاده از نرم‌افزار و محیط‌های با استفاده کاربری بالا موردمطالعه قرار گیرد.


[- ورود به پیام گستر](https://github.com/1stco/PayamGostarDocs/blob/master/help2.5.4/home/vorod/vorod.md)

نرم‌افزار پیام گستر یک نرم‌افزار تحت وب بوده که دسترسی به آن از طریق مرورگرها امکان‌پذیر می‌باشد. شما با وارد کردن نام کاربری و رمز عبور خود می‌توانید وارد پنل کاربری خود شوید.

[- صفحه خانه](https://github.com/1stco/PayamGostarDocs/blob/master/help2.5.4/home/home-e/2.6.0/home.md)

پس از ورود به نرم‌افزار با توجه به میزان دسترسی تعیین شده منوی بالای نرم‌افزار برای شما قابل مشاهده بوده و همچنین می‌توانید 
تنظیمات پروفایل خود و نمایش صفحه خانه پنل کاربری خود را تنظیم نمایید.


- ثبت هویت در پیام گستر

بخش ورود اطلاعات هویت‌ها از اهمیت ویژه‌ای برخوردار است و به هر میزان که اطلاعات دقیق‌تری از هویت‌ها در اختیار داشته باشیم، مدیریت روابط با مشتری و مخاطبان برای سازمان شفاف و ساده‌‌تر می‌باشد.

- استفاده از کارتابل

برخی آیتم‌ها مثل وظیفه، فاکتورهای فروش / خرید، پیش‌فاکتورهای فروش / خرید، قرارملاقات ، آیتم‌های انبارداری، قرارداد و فاکتورهای برگشت از فروش / خرید که نیاز به تایید و بررسی دارد در بخش‌های مجزا وارد کارتابل کاربر می‌شود. همچنین آیتم‌های جاری که در هر مرحله نیاز به فعالیت‌های کاربری است، در بخش "فرآیند" وارد کارتابل کاربر می‌شود؛ بنابراین شناخت ماهیت کارتابل و نحوه مدیریت آن مهم می‌باشد. 


- استفاده از ابزارهای ارتباطی

ثبت و پاسخگویی به تماس‌های تلفنی، ارسال و دریافت پیام‌ها از طریق نرم‌افزار، در راستای مدیریت ارتباط با مشتریان از دیگر اقدامتی است که انجام آن عملکرد کاربر را سرعت می‌بخشد.
