# راهنمای شروع به کار مدیر سیستم


راه‌اندازی اولیه سیستم مثل ورود اطلاعات کاربران، تعریف چارت سازمانی، تخصیص مجوزهای کاربران، تعریف خطوط، شخصی‌سازی آیتم‌ها و بررسی وضعیت پشتیبان‌گیری و... به‌عهده راهبر نرم‌افزار (کاربر ادمین) می‌باشد. برخی از وظایف ادمین جهت راه‌اندازی نرم‌افزار در ادامه شرح داده شده است.


- پیش‌نیازهای ثبت هویت

امکان ثبت هویت‌ها در انواع مختلف کاربر، مشتری، تامین‌کننده، رقیب و نماینده در نرم‌افزار وجود دارد. ازاین‌رو لازم است قبل  ورود اطلاعات هویت‌ها بستر موردنظر نوع عملکرد و هویت ساخته و انتخاب شود. همچنین باید قبل از ورود اطلاعات تنظیمات دسته‌بندی و ورود اطلاعات تکراری انجام شود.

	
- ساخت کاربران و گروه‌های کاربری

لیست افرادی که در فرآیندها و امور سازمان نقش دارند باید به‌عنوان اپراتور / کاربر در نرم‌افزار وارد شده و جهت مدیریت مؤثر کاربران، گروه‌های کاربری متناظر با واحدهای سازمان ایجاد گردد.


-  چارت سازمانی و تخصیص حکم پرسنلی

با تعریف دپارتمان‌ها و سمت‌های سازمان در نرم‌افزار، می‌توان کاربران را به نقش‌های سازمانی خود متصل نموده و با توجه به شرح وظایف هر سمت، حکم پرسنلی مربوطه به کاربر تخصیص داده شود. همچنین گزارشات عملکردی هر دپارتمان توسط سطوح بالادستی هر کاربر قابل استخراج باشد. 


- تعین دسترسی کاربران

تعیین سطوح دسترسی در دو سطح کلان نرم‌افزار و جزئی (بر اساس قابلیت‌های هر آیتم) امکان‌پذیر می‌باشد. باتوجه‌به اینکه اعمال مجوز کاربر از مسیرهای مختلفی انجام می‌شود (بر روی کاربر، بر روی گروه کاربری، بر روی چارت سازمانی و از مسیر شخصی‌سازی آیتم) پیشنهاد می‌گردد مجوز‌های اصلی هر نقش از قسمت  مدیریت شعب، سمت و دپارتمان تخصیص داده شود.


- تعریف ابزارهای ارتباطی در نرم‌افزار

تنظیمات خطوط پیامک، ایمیل، فکس، مرکز تماس و پرینتر یکی از بخش‌های اولیه راه‌اندازی نرم‌افزار می‌باشد که لازم است اطلاعات فنی مربوط به هر ابزار را در اختیار داشته و از مسیر مربوطه، تنظیمات لازم را اعمال نمایید.


- افزودن محصولات / خدمات در نرم‌افزار

می‌توانید محصولات / خدمات خود را با جزئیات کامل مربوط به هر محصول / خدمت در پیام‌گستر وارد و یا در صورت نیاز به‌روزرسانی نمایید. 


- تنظیمات زبان نرم‌افزار

این امکان وجود دارد که زبان محیط نرم‌افزار بر اساس انتخاب کاربر تغییر نماید و تنها لازم است فایل زبان‌های مختلف تهیه و در نرم‌افزار بارگذاری شود.


- به‌روزرسانی و پشتیبان‌گیری

تنظیمات زمان پشتیبان‌گیری و به‌روزرسانی نرم‌افزار یکی دیگر از وظایف راهبر نرم‌افزار است که می‌توان زمان‌هایی را تعیین نمود که سیستم به‌صورت خودکار، از اطلاعات نرم‌افزار پشتیبان‌گیری نماید.


- پرتال اول

تجارت اول، با رویکرد رفع کاستی‌های موجود در خرید و فروش عمده، بستر مناسبی شامل اعطای صفحات اختصاصی، فروشگاه آنلاین، درگاه پرداخت امن و... را برای کسب و کارها در فضای تجارت الکترونیک ایجاد نموده است.

