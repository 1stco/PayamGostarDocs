# مباحث پایه مدیریت ارتباط با مشتریان 

مباحث پایه شامل تعریف دسته‌بندی مشتریان، ثبت و مشاهده مخاطبین / سرنخ‌ها، ایجاد و مشاهده سوابق هویت‌ها، ثبت یادآوری و پیگیری روی آیتم‌ها، ثبت و مشاهده نظرات می‌باشد که برای مدیریت ارتباط با مشتریان خود باید با این مباحث آشنایی داشته و برای سهولت در دسترسی به مشتریان و سوابق آن‌ها به‌کار بگیرید؛ آنچه که شما باید برای مدیریت ارتباط با مشتریان خود بدانید در ادامه شرح داده شده است:

-  تنظیمات راهبری بانک اطلاعاتی

برای دسترسی آسان به مشتریان می‌توانید دسته‌بندی‌های مختلفی را در بانک اطلاعاتی ایجاد کنید و هویت‌های مختلف بر اساس دسته‌بندی موردنظر ذخیره شوند؛ از طریق بانک اطلاعاتی در صورت نیاز می‌توانید خروجی اطلاعات هویت‌ها را در قالب فایل Excel دریافت کنید. در بخش تنظیمات اعمال محدودیت برای نمایش هویت‌ها، تعیین دسته‌بندی پیش‌فرض هویت‌ها، جلوگیری از ثبت اطلاعات تکراری و مدیریت مخاطبین ناشناس امکان‌پذیر است.

-  ثبت هویت در پیام گستر

در صورت تعریف مخاطبین و سرنخ‌ها در بانک اطلاعاتی می‌توانید دسترسی سریع به پروفایل هر هویت داشته باشید؛ پروفایل هویت‌ها شامل صفحات مختلفی می‌باشد که در آن مشخصات عمومی، اطلاعات ارتباطی و سوابق ثبت شده نمایش داده می‌شود.


 
- مدیریت سوابق عمومی

ثبت تماس تلفنی، قرارملاقات، وظیفه، فایل و یادداشت در سوابق مشتریان و دسترسی آسان به این سوابق از پروفایل مشتری امکان‌پذیر است.

-  	مدیریت یادآوری‌ها و پیگیری‌های کاربر

افزایش راندمان کاری با برنامه‌ریزی و سازماندهی وظایف و پیگیری‌های مرتبط با هر مشتری از طریق ثبت وظیفه، پیگیری و یادآوری در نرم‌افزار ایجاد می‌شود. برای رسیدگی به امور مرتبط با هر یک از مشتریان خود، می‌توانید در زمان مشخص بر روی هر یک از آیتم‌ها پیگیری و یادآوری تعریف کنید.

-  	ثبت و مشاهده نظرات

ثبت و مشاهده نظرات بر روی پروفایل مشتریان و سوابق مربوطه به‌سادگی امکان‌پذیر است. کاربران می‌توانند در مورد موضوعات مختلف روی هر یک از آیتم‌ها و یا از طریق ویجت نظرات یکدیگر را مخاطب قرار دهند و در مورد موارد مختلف با یکدیگر گفتگو کنند.
