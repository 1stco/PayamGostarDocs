# مباحث پایه مدیریت ارتباط با مشتریان 

مباحث پایه شامل تعریف دسته‌بندی مشتریان، ثبت و مشاهده مخاطبین / سرنخ‌ها، ایجاد و مشاهده سوابق هویت‌ها، ثبت یادآوری و پیگیری روی آیتم‌ها، ثبت و مشاهده نظرات می‌باشد که برای مدیریت ارتباط با مشتریان خود باید با این مباحث آشنایی داشته و برای سهولت در دسترسی به مشتریان و سوابق آن‌ها به‌کار بگیرید؛ آنچه که شما باید برای مدیریت ارتباط با مشتریان خود بدانید در ادامه شرح داده شده است:

-  مدیریت بانک اطلاعاتی
 
محور اصلی نرم‌افزار CRM هویت می‌باشد که تمامی ‌ارتباطات صورت‌گرفته در سابقه هویت‌ها ثبت و مدیریت می‌شود؛ بنابراین تهیه بانک اطلاعاتی جامع و ورود اطلاعات صحیح از مخاطب / مشتری برای داشتن گزارشات دقیق، امری مهم به‌شمار می‌رود.
 
- مدیریت سوابق عمومی

ثبت تماس تلفنی، قرارملاقات، وظیفه، فایل و یادداشت در سوابق مشتریان و دسترسی آسان به این سوابق از پروفایل مشتری امکان‌پذیر است.

- مدیریت فرم‌ها

نرم‌افزار پیام‌گستر مجهز به یک ابزار فرم‌ساز پیشرفته است که به شکل شماتیک می‌توانید کلیه فرم‌های سازمان خود (مانند فرم ثبت سفارش، انتقاد، پیشنهاد، شکایت، فرم مرخصی و...) را ایجاد کنید.

-  	مدیریت یادآوری‌ها و پیگیری‌های کاربر

افزایش راندمان کاری با برنامه‌ریزی و سازماندهی وظایف و پیگیری‌های مرتبط با هر مشتری از طریق ثبت وظیفه، پیگیری و یادآوری در نرم‌افزار ایجاد می‌شود. برای رسیدگی به امور مرتبط با هر یک از مشتریان خود، می‌توانید در زمان مشخص بر روی هر یک از آیتم‌ها پیگیری و یادآوری تعریف کنید.

-  	ثبت و مشاهده نظرات

ثبت و مشاهده نظرات بر روی پروفایل مشتریان و سوابق مربوطه به‌سادگی امکان‌پذیر است. کاربران می‌توانند در مورد موضوعات مختلف روی هر یک از آیتم‌ها و یا از طریق ویجت نظرات یکدیگر را مخاطب قرار دهند و در مورد موارد مختلف با یکدیگر گفتگو کنند.
