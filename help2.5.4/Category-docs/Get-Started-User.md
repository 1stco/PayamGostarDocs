
### راهنمای شروع به کار کاربر

هر کاربر بنا به نقش سازمانی خود نیازمند استفاده از آیتم‌ها و فرآیندهای پیاده سازی شده در نرم افزار می‌باشد. استفاده از قابلیت ویجت‌ها، ثبت و جست و جوی هویت، ارتباط با همکاران از درون نرم افزار، مدیریت کارتابل کاربر و بررسی عملکرد خود؛ شامل فعالیت‌های عمومی‌ کاربران می‌باشد. از اینرو لازم است مراحل ابتدایی استفاده از نرم افزار و محیط‌های با استفاده کاربری بالا مورد مطالعه قرار گیرد.


- ورود به پیام گستر
دسترسی به نرم افزار از طریق مرورگرها امکان پذیر می‌باشد.


- استفاده از کارتابل
برخی آیتم‌ها مثل وظیفه، فاکتورهای فروش / خرید، پیش فاکتورهای فروش / خرید، قرار ملاقات ، آیتم‌های انبارداری، قرارداد و فاکتورهای برگشت از فروش/خرید که نیاز به تایید و بررسی دارد در بخش‌های مجزا وارد کارتابل کاربر می‌شود. همچنین آیتم‌های جاری که در هر مرحله نیاز به فعالیت‌های کاربری است، در بخش "فرآیند" وارد کارتابل کاربر می‌شود. بنابراین شناخت ماهیت کارتابل و نحوه مدیریت آن مهم می‌باشد.


- ثبت هویت در پیام گستر
بخش ورود اطلاعات هویت‌ها از اهمیت ویژه ای برخوردار است و به هر میزان که اطلاعات دقیق تری از هویت‌ها در اختیار داشته باشیم، مدیریت روابط با مشتری و مخاطبان برای سازمان شفاف و ساده تر می‌باشد. 


- استفاده از ابزارهای ارتباط
ثبت و پاسخگویی به تماس‌های تلفنی، ارسال و دریافت پیام‌ها از طریق نرم افزار، در راستای مدیریت ارتباط با مشتریان از دیگر اقدامتی است که انجام آن عملکرد کاربر را سرعت می‌بخشد.
