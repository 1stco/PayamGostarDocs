#  لیست پیامک‌های دریافتی 
در یک برنامه تبلیغاتی برای مشاهده لیست پیام‌هاي دریافتی از مسير **ابزار تبليغات** > **پيام کوتاه** > **ليست پيام‌هاي دریافتی** اقدام کنيد.<br>
برای مشاهده لیست پیام‌های دریافتی، کاربر نیاز به مجوز مشاهده ليست پيام‌های دريافتي دارد.<br> 
در این پنجره تمام پیام کوتاه‌هایی که به شماره شما ارسال شده است، شماره خط دریافتی، ارسال کننده، شماره آن و همچنین تاریخ دریافت نمایش داده می شود.<br>
![لیست پیام‌های دریافتی](ListofReceivingMessages.png)
**1.محتوای پیام**: با استفاده از این گزینه محتوای پیام‌های دریافتی قابل مشاهده است.<br>
**2. حذف**: برای حذف سابقه پیام دریافت‌شده کافی است پیام‌های مورد نظر را با تیک انتخاب و سپس دکمه حذف را کلیک کنید.<br>
**3. فرستادن به اکسل**: با استفاده از اين گزينه می‌توانید لیست در‌یافت‌های انتخاب‌شده را در قالب فایل اکسل دریافت کنید.<br>
4. با کليک راست بر روي يک پيام گزينه‌هاي زير مشاهده مي‌شود:

**جستجوی پروفایل مرتبط**: پروفایل‌هایی را که در نرم‌افزار شامل این شماره هستند نمایش می‌دهد.<br>
**بازکردن پروفایل مرتبط**: در صورتی که بسته به رسانه تبلیغاتی، اطلاعات شماره موردنظر، در پیام گستر ثبت شده باشد، با انتخاب این گزینه پروفایل مربوط به این شماره باز خواهد شد.<br>
**اضافه به گروه**: در صورتی که شماره مربوط به یک پروفایل در پیام گستر باشد، می‌توان از همین بخش آن را به گروه هدف خاصی برای پیگیری‌های آینده اضافه نمود.<br>
 می‌توان لیست پیام‌ها را با فاکتورهایی مانند تاریخ دریافت، یا بازه‌ای بین دو تاریخ، شماره خط ارسال‌کننده، خط دریافتی فیلتر کرد.
![فیلتر پیام‌های دریافتی](FilterReceivingMessage.png)
**1.خط**: خط دریافت‌کننده پیامک را در این قسمت مشخص کنید.<br>
**2.ارسال‌کننده**: شماره خط ارسال‌کننده را در این قسمت وارد کنید.<br>
**3. از تاریخ/تا تاریخ**: ابتدا و انتهای بازه زمانی دریافت را در این قسمت مشخص کنید.<br>
**4. فقط پیام‌هایی که به هیچ برنامه‌ای مربوط نیستند**: پیام‌هایی نمایش داده می‌شود که مخاطب به شماره شما ارسال کرده است، اما مربوط به برنامه‌های تبلیغاتی مثل مسابقه نیست.<br>
**5. دریافت آخرین وضعیت پیام‌ها از مرکز**: با فعال‌کردن این گزینه، کلید فیلتر علاوه بر اعمال فیلترهای تعیین‌شده، آخرین وضعیت ارسال و تحویل پیام‌ها را از سرور دریافت خواهد کرد.<br>
**6. به‌روزرسانی لیست**: با استفاده از این گزینه می‌توانید تعیین کنید که این لیست دریافت، هر چند ثانیه یکبار به‌روزرسانی شود.<br>
 


