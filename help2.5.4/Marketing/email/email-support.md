## پروتکل‌های قابل پشتیبانی ایمیل 

1. POP3

2. IMAP

3. SMTP

**1.POP3:**  با استفاده از POP3 کامپیوتر شما به سراغ سرور می رود و پیام های جدید را دانلود می کند. شما این امکان را خواهید داشت که یک کپی از پیام را روی سرور برای مدت زمان مشخصی نگه دارید و سپس پیام پاک شود و یا اینکه کلاً با انجام تنظیمات مرتبط پیام های دانلود شده بلافاصله از روی سرور پاک شوند. این تنظیمات در بخش Account Settings و تب Advanced اعمال می شود.این پروتکل، قدیمی‌ترین طراحی است و در دوره‌ای بیشتر مورد استفاده قرار می‌گرفت که اتصالات از طریق مودم‌های (Dial-up) معمول بود. POP به کاربران امکان می‌دهد هنگام برقراری ارتباط، ایمیل‌های خود را بازیابی کرده و بدون نیاز به آنلاین ماندن روی پیغام‌های بازیابی شده فعالیت کنند. 

> از آنجاییکه ایمیل باید قبل از به نمایش در آمدن ابتدا دانلود شود، ممکن است در استفاده از پروتکل POP3 با مشکلات زیر روبه رو شوید:
اگر پای کامپیوتر دیگری بنشینید و بخواهید ایمیل خود را دریافت کنید باید تمام ایمیل ها را یکبار دیگر دریافت کنید.اگر قصد چک کردن ایمیل های خود را هم در منزل و هم در محل کار داشته باشید ممکن است دچار سردرگمی شوید.تمامی پیام ها و فایل های ضمیمه شده به ایمیل ها در فرآیند “Check new email” به طور کامل باید دانلود شوند.

**2.IMAP:** IMAP پروتکل جدیدتری است که براساس حالت «متصل» عمل می‌کند. رویه حالت استاندارد این پروتکل، قرار دادن پیغام‌ها در سرور به‌جای بازیابی نسخه‌های آن است بنابراین ایمیل‌ها تنها زمانی قابل دسترسی است که آنلاین باشید.

این پروتکل به شما امکان می‌دهد به ایمیل‌های خود در بیش از یک مکان دسترسی داشته باشید. به‌عنوان مثال از رایانه رومیزی خود در محل کار، از لپ‌تاپ خود در منزل و همچنین از گوشی تلفن همراه خود در مکان‌های مختلف و از آنجا که پیغام‌ها در سرور باقی می‌مانند، تا زمانی که توسط کاربر حذف نشده باشند، از طریق رایانه‌های مختلف قابل دسترس خواهد بود.

نیاز به همواره آنلاین بودن برای خواندن ایمیل‌ها، زمانی که این‌گونه اتصال‌ها همیشه در دسترس هستند مساله بزرگی به‌حساب نمی‌آید (مانند این است که نامه‌های خود را در اداره پست بگذارید و هرزمان که خواستید به آنجا رفته و آنها را بخوانید. ممکن است در دنیای واقعی مشکل باشد ولی در جهان مجازی بسیار ساده خواهد بود).

IMAP اجازه می‌دهد ایمیل‌هایی را که در سرور میزبان قرار دارد مشاهده کنید؛ بنابراین هر تغییری که روی آنها بدهید (حذف، پاسخ، ارسال مجدد و جابه‌جایی) توسط هر شخص دیگری که در حساب ایمیل یا IMAP وارد شود، دیده خواهد شد.    


**3.SMTP** از پروتکل استاندارد SMTP  برای ارسال پیام‌های امن در اینترنت می‌توان استفاده کرد، البته SMTP برای دریافت ایمیل هم استفاده می‌شود اما به دلیل این که مدیریتی بر روی ایمیل‌های دریافتی مانند دو پروتکل IMAP و POP3  نداریم(برای مثال ساخت پوشه، دسته بندی ایمیل‌ها) از این پروتکل برای دریافت استفاده نمی‎‌کنیم. 
پروتکل SMTP برای کار خود از دو پورت زیر استفاده می‌کند:

1.	پورت 25 به صورت پیش فرض و رمزنگاری نشده می‌باشد.

2.	پورت 465 به صورت رمزنگاری شده(SSL) و برای ارسال پیامهای امن SMTP مورد استفاده قرار میگیرد.



