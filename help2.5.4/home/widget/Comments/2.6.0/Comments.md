#  ویجت نظرات  
 
لیست نظرات ثبت شده روی آیتم‌های مختلف که مرتبط با کاربری شما هستند (برای مثال در فاکتور فروشی بعنوان فروشنده انتخاب شده باشید) ، نظرات ثبت شده توسط کاربری شما، نظراتی که در آنها نام کاربری شما ذکر شده باشد و نظراتی که روی آیتم‌های ایجاد شده توسط شما ثبت گردند را می‌توانید در این ویجت مشاهده کنید و همچنین می‌توانید نظر جدیدی در همین ویجت ثبت نمایید، توجه داشته باشید نظر ثبت شده در این ویجت مرتبط با هیچ آیتمی‌ نمی‌باشد و صرفا در همین ویجت قابل مشاهده خواهد بود.

> نکته: اگر در نظر خود نام کاربر / گروه / سمت خاصی را ذکر کنید (به اصطلاح کاربر دیگری را Mention کنید)، نظر ثبت شده تنها توسط همان کاربر(ها) قابل مشاهده خواهد بود و در غیر اینصورت، این نظر به عنوان یک نظر عمومی ‌تلقی شده و توسط تمام کاربران در ویجت نظرات قابل مشاهده است.

![](CommentsWidget.jpg)

> نکته: اگر قصد اشاره به کاربر / گروه / سمت خاصی را در نظر خود دارید، کافی است علامت «@» را درج کنید. نرم افزار به صورت خودکار نام کاربران دیگر را در یک لیست نمایش می‌دهد که با کلیک بر روی هرکدام از اسامی ‌می‌توانید نام آن کاربر را انتخاب نمایید، همچنین امکان انتخاب کاربران مسئول پروفایل  و با کاربرانی که آیتمی‌ به آن‌ها تخصیص پیدا کرده است (برای مثال فروشنده در فاکتورها/پیش فاکتورها) به صورت (@کاربران مرتبط) وجود دارد.

در صفحه نوشتن نظرات با زدن کلید Enter، نشانگر مکان نما به خط بعدی منتقل می‌شود. برای ارسال پیام از طریق کیبورد، می‌توانید از کلیدهای ترکیبی Enter + Ctrl استفاده کنید.

![](Mention.jpg)

با استفاده از تنظیمات این ویجت می‌توانید فیلترهایی را جهت نحوه نمایش نظرات اعمال کنید

![](CommentsSetting.jpg)

###  فیلتر نظرات مرتبط

**نام برده شده از من:** با غیر فعال کردن این گزینه نظرهایی که در آن نام کاربری شما ذکر شده، در این ویجت نمایش داده نخواهد شد.

**مرتبط با آیتم‌های من:** با غیر فعال کردن این گزینه نظرات ثبت شده روی آیتم‌های ایجاد شده توسط کاربری شما نمایش داده نخواهد شد.

### انواع نمایش داده شده در کارتابل من

در این قسمت می‌توانید نظرات نمایش داده شده در این ویجت را بر اساس آیتم‌های مختلف فیلتر کنید، به طور مثال اگر گزینه وظیفه را غیرفعال کنید، نظرات ثبت شده روی آیتم‌های از نوع وظیفه در این ویجت نمایش داده نخواهند شد.
