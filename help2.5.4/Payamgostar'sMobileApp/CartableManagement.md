# مدیریت کارتابل

کاربران می‌توانند با کلیک بر روی گزینه‌ی **کارتابل** در سمت راست منوی پایین صفحه، در اپلیکیشن پیام‌گستر، (همانند نسخه تحت وب) همه‌ی آیتم‌هایی که برای آ‌ن‌ها دسترسی دارند را مشاهده، ایجاد و ادیت نمایند.<br>

![صفحه اصلی مدیریت کارتابل](./Images/CartableManagement.png)

در این صفحه، لیست تمامی آیتم‌ها به کاربر نشان داده می‌شود و برای هر آیتم، تعداد  موارد انجام شده، تعداد موارد مانده و تعداد ثبت ورودی همان روزی که در آن قرار دارید (وارده‌ی امروز)، برایتان مشخص شده است. شما می‌توانید برای بررسی بیشتر با کلیک بر روی هر آیتم به صفحه‌ی مربوط به آن بروید. <br>
 در ادامه لیستی از آیتم‌هایی که کاربران می‌توانند با توجه به سطح دسترسی و مجوزهایی که برایشان تعیین شده، به آن دسترسی داشته باشند را بررسی می‌کنیم.<br>
**1) وظیفه و پیگیری:** کاربر با کلیک بر روی این آیتم، می‌تواند به لیست کامل وظایف و پیگیری‌های خود دست پیدا کند و مدیریت وظایف و پیگیری‌های حساب کاربری خود را از این قسمت انجام دهد. <br>
در این بخش، وظایف و پیگیری‌های کاربر در دو قسمت دسته‌بندی شده است:<br>
 a) *در کارتابل و در دست اقدام*: در این قسمت وظایف و پیگیری‌هایی که جدید برای کاربری شما تعیین شده و یا پروسه‌ی انجام آن باز بوده و هنوز به‌اتمام نرسیده را می‌توانید در این قسمت مشاهده نمایید.<br>
 b) *انجام شده*: شما می‌توانید از این قسمت تمامی وظایف و پیگیری‌هایی که پیش از این انجام داده‌اید و پروسه‌ی آن به‌اتمام رسیده را در این قسمت مشاهده نمایید.<br>
 
![صفحه وظیفه و پیگیری](./Images/TaskAndFollowup.png)

شما در این قسمت با کلیک بر روی علامت پلاس (+) در پایین صفحه می‌توانید یک وظیفه یا پیگیری جدید ثبت نمایید. این امکان برای شما فراهم شده که برای جستجوی بین وظایف و پیگیری‌هایتان، امکان استفاده از فیلتر را داشته باشید تا بتوانید سریع‌تر به تسک مدنظر خود برسید؛ برای این منظور می‌بایست روی علامت مخصوص فیلتر در بالای صفحه سمت چپ کلیک کنید . پس از کلیک بر روی آیکون فیلتر، پنجره‌ای برای شما باز می‌شود که می‌توانید براساس فیدهای نوع، عنوان، شخص-شرکت، تاریخ ارجاع و از طرفِ، به وظیفه و یا پیگیری مدنظرتان با استفاده از فیلتر برسید.<br>

![فیلدهای فیلتر در وظیفه و پیگیری](./Images/FilterFieldsInTaskAndFollowup.png)

شما می‌توانید پس از استفاده از فیلترها و پیدا کردن وظیفه و یا پیگیری مدنظرتان با کلیک بر رو آن به صفحه‌ی مربوطه‌  بروید و تمامی جزییات و نظرات مخصوص به آن مورد اعم از عنوان، مرتبط با، تاریخ و زمان یادآوری، توضیحات و فایل‌های اضافه شده را مشاهده و ادیت نمایید.<br>

![فیلدهای آیتم وظیفه و پیگیری](./Images/TaskFields.png)

>**نکته**<br>
در صورت فعال بودن لایسنس ماژول **تایم‌نگر**، امکان ثبت شروع و پایان وظایف در اپلیکیشن نیز فراهم خواهد بود.<br>

 **2) فرآیند:** آیتم دیگری که کاربران می‌توانند در اپلیکیشن آن را بررسی کنند، فرآیندها است، کاربر می‌تواند هر فرآیند و چرخه کاری که در آن به‌گونه‌ای دخیل است و مسئولیتی دارد  را از این قسمت مشاهده و کارهای مربوط به آن را انجام دهد.<br>
کاربران پس از کلیک بر روی آیتم فرآیند وارد صفحه‌ی مختص به این آیتم می‌شوند و در آنجا می‌توانند لیستی کامل از فرآیندهایی که به‌ هر نحو در چرخه‌ی کاری آن قرار دارند را مشاهده و با انتخاب آن وارد صفحه‌اش شوند. گفتنی است که کاربران می‌توانند در این قسمت برای پیدا کردن فرآیند منظور نظرشان از فیلترها هم کمک بگیرند و با توجه به فیلدهای نوع، عنوان، شخص-شرکت و تاریخ ورود به کارتابل از، سریع‌تر به هدفشان برسند.<br>
 **3) فاکتور فروش:**  کاربر در این قسمت می‌تواند تمامی فاکتورهای فروش مربوطه را بررسی نماید و در اصطلاح مدیریت فاکتورهای فروش در کارتابل را انجام دهد.<br>
 **4) فاکتور خرید:** کاربر در این قسمت می‌تواند تمامی فاکتورهای خرید مربوطه را بررسی نماید و در اصطلاح مدیریت فاکتورهای خرید در کارتابل را انجام دهد.<br>
 **5) فاکتور برگشت از فروش:** کاربر در این قسمت می‌تواند تمامی فاکتورهای برگشت از فروش مربوطه را بررسی نماید و در اصطلاح مدیریت فاکتورهای برگشت از فروش در کارتابل را انجام دهد.<br>
 **6) فاکتور برگشت از خرید:** کاربر در این قسمت می‌تواند تمامی فاکتورهای برگشت از خرید مربوطه را بررسی نماید و در اصطلاح مدیریت فاکتورهای برگشت از خرید در کارتابل را انجام دهد.<br>
 **7) پیش فاکتور فروش:** کاربر در این قسمت می‌تواند تمامی پیش فاکتورهای فروش مربوطه را بررسی نماید و در اصطلاح مدیریت پیش فاکتورهای فروش در کارتابل را انجام دهد.<br>
 **8) پیش فاکتور خرید:**   کاربر در این قسمت می‌تواند تمامی پیش فاکتورهای خرید مربوطه را بررسی نماید و در اصطلاح مدیریت پیش فاکتورهای خرید در کارتابل را انجام دهد.<br>
 **9) دریافت:** کاربر در این قسمت می‌تواند لیست تمامی دریافت‌های مربوطه را بررسی نماید و در اصطلاح مدیریت دریافت‌ها در کارتابل را انجام دهد.<br>
 **10) پرداخت:** کاربر در این قسمت می‌تواند لیست تمامی پرداخت‌های مربوطه را بررسی نماید و در اصطلاح مدیریت پرداخت‌ها در کارتابل را انجام دهد.<br>
 **11) قرارداد:** کاربر در این قسمت می‌تواند لیست تمامی قراردادهای مربوطه را بررسی نماید و در اصطلاح مدیریت قراردادها در کارتابل را انجام دهد.<br>
 **12) تراکنش‌های انبار در انتظار:** کاربر در این قسمت می‌تواند لیست تمامی تراکنش‌های انبار در انتظار تایید مربوطه را بررسی نماید و از همین طریق برای تایید آن‌ها اقدام نموده و در اصطلاح مدیریت تراکنش‌های انبار در انتظار تایید در کارتابل را انجام دهد.<br>
 **13) تراکنش‌های در انتظار قیمت‌گذاری:** کاربر در این قسمت می‌تواند لیست تمامی تراکنش‌های انبار در انتظار قیمت‌گذاری مربوطه را بررسی نماید و از همین طریق برای ثبت قیمت آن‌ها اقدام نموده و در اصطلاح مدیریت تراکنش‌های در انتظار قیمت‌گذاری در کارتابل را انجام دهد.<br>
**14) قرار ملاقات:** کاربر در این قسمت می‌تواند لیست تمامی قرارهای ملاقات مربوطه را بررسی نماید و از همین طریق برای تایید حضور یا عدم حضور در آن‌ها اقدام نموده و در اصطلاح مدیریت قرار ملاقات‌های خود در کارتابل را انجام دهد.<br>
 **15) آیتم‌های در انتظار:** کاربر در این قسمت می‌تواند لیست تمامی آیتم‌های در انتظار تایید مربوطه را بررسی نماید و از همین طریق برای تایید آن‌ها اقدام نموده و در اصطلاح مدیریت آیتم‌های در انتظار تایید در کارتابل را انجام دهد.<br>
