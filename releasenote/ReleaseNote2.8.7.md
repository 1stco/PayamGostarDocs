# شرح تغییرات نسخه 2.8.7
###### ۲۰ اردیبهشت ۱۴۰۴

##### قابلیت‌های جدید
- **[فرآیند؛ امکان دریافت خروجی و بارگذاری فرآیند](https://github.com/1stco/PayamGostarDocs/blob/master/Help/Settings/Personalization-crm/Overview/ProccessImport_2.8.7.md)**<br>
قابلیت دریافت خروجی و بارگذاری فرآیند، به نسخه‌ی جدید نرم‌افزار اضافه شده‌است. بر این اساس می‌توانید از هر یک از فرآیندهای خود خروجی دریافت نمایید و برای ایجاد فرآیندی مشابه در نرم‌افزار خود و یا انتقال آن به نرم‌افزار دیگر استفاده کنید. خروجی‌ای که از فرآیند دریافت می‌کنید، تمامی تنظیمات آیتم و فرآیند اصلی را در برداشته و در صورت بارگذاری در مقصد می‌تواند تمامی آن‌ها را انتقال دهد. در این شرایط برای پیاده‌سازی فرآیندی مشابه، نیازی به پیاده‌سازی مجدد آن ندارید.<br>
- **[امنیتی؛ قابلیت الزام به استفاده از کد تایید یک‌بار مصرف برای ورود کاربران](https://github.com/1stco/PayamGostarDocs/blob/master/Help/Settings/General-settings/security/SecuritySetting-2.8.7.md#OTP)** <br> 
جهت افزایش امنیت ورود و نشست کاربران در نرم‌افزار، در تنظیمات امنیتی گزینه‌ای به منظور الزام به ورود کد تایید یک‌بار مصرف اضافه شده‌است. با فعال کردن این گزینه تمامی کاربران نرم‌افزار، مشتریان و نمایندگان باشگاه باید برای ورود به حساب کاربری خود از کد تایید یک‌بار مصرف (OTP) که برایشان ارسال می‌شود، استفاده کنند. بر این اساس، کاربران برای دسترسی به نرم‌افزار، اپلیکیشن موبایل، تایم‌نگر و باشگاه نیاز به اعلام کد OTP خواهندداشت. این الزام امنیتی را می‌توانید از تنظیمات کلی > امنیتی برای کل کاربران اعمال نمایید و هم می‌توانید از صفحه [کنسول مدیریت کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/UserManagementConsole-2.8.7.md#OTP) برای هر کاربر به صورت جداگانه اقدام به تنظیم آن (فعال‌/غیرفعال کردن) نمایید.<br>
- **هویت؛ قابلیت الزام ورود اطلاعات ارتباطی هویت‌ها**<br>
با توجه به اهمیت درج شماره موبایل برای برخی از کسب‌وکارها، به منظور جلوگیری از ثبت هویت‌هایی فاقد شماره ارتباطی، در تنظیمات سیستم گزینه‌هایی برای الزام ورود اطلاعات ارتباطی هویت‌ها اضافه شده‌است. بر این اساس می‌توانید با فعال کردن گزینه‌های مرتبط با الزام درج موبایل، تلفن و ایمیل از ثبت هویت‌هایی بدون هر یک از این اطلاعات جلوگیری کنید. با فعال کردن هر یک از این گزینه‌ها، فیلدهای مربوطه به فیلد اجباری بدل شده و کاربران بدون پر کردن آن نمی‌توانند هویت مورد نظر را ذخیره کنند. این تنظیمات را می‌توانید در صفحه تنظمات کلی > سیستم مشاهده نمایید.<br>
- **فرآیند؛ افزودن قابلیت استفاده از expression برای چهار موجودیت دیگر**<br>
در نسخه‌ی جدید، امکان اجرای دستورات expression برای چهار موجودیت دریافت، پرداخت، قرارملاقات و تماس‌ تلفنی نیز فراهم شده‌است. زین پس می‌توانید از دستورات expression برای تخصیص مقدار پیشرفته، چند شرطی پیشرفته و همچنین پایگاه داده در فرآیندهای پیاده‌سازی شده بر روی این آیتم‌ها نیز استفاده نمایید. بر این اساس دستورات expression بر روی تمامی آیتم‌های نرم‌افزار به جز رسید و حواله قابل اجرا می‌باشد.<br>
- **فرصت؛ قابلیت تعیین تعداد ارقام اعشار و نمایش اعداد به صورت صحیح**<br>
قابلیت تنظیم اعداد نمایش داده شده در جدول محصولات فرصت به صفحه شخصی‌سازی این آیتم اضافه شده‌است. بر این اساس (مشابه فاکتورها) می‌توانید تنظیم نمایید که مقادیر محصولاتی که به فرصت اضافه می‌کنید با چند رقم اعشار نمایش داده شود. علاوه بر آن در صورت نیاز می‌توانید تنظیمات نمایش مبالغ به صورت عدد صحیح را نیز فعال نمایید.<br>
- **[کاربر؛ قابلیت ایجاد کاربر از صفحه هویت و فعالیت ایجاد کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/NewUserProfile_2.8.7.md)**<br>
پیش‌تر تنها روش ایجاد کاربر نرم‌افزار، ایجاد کاربر از صفحه مدیریت گروه‌ها و کاربران بود که طی آن یک هویت از نوع کاربر ایجاد شده و کاربری آن نیز در لحظه ایجاد می‌شد. زین پس می‌توانید هویت‌هایی از نوع کاربر را به صورت دستی نیز ثبت نمایید. بر این اساس می‌توانید از صفحه پروفایل این هویت‌ها اقدام به ایجاد کاربر نمایید و یا اینکه از طریق فعالیت ایجاد کاربر، طی فرآیند برای او کاربری ایجاد کنید. <br>

##### موارد بهبودیافته
- **هویت؛ بررسی تعداد ارقام شماره موبایل**<br>
به منظور جلوگیری از خطای کاربری هنگام ورود شماره موبایل، سیستم ۱۲ رقمی بودن شماره‌ی موبایل ورودی را بررسی کرده و در صورت عدم صحت (کمتر یا بیشتر بودن تعداد ارقام)، از ثبت آن جلوگیری می‌کند.<br>
- **[هویت؛ بازطراحی صفحه سوابق هویت‌ها](https://github.com/1stco/PayamGostarDocs/blob/master/Help/Integrated-bank/Database/Records/Records_2.8.7.md)**<br>
بر اساس طراحی جدید صفحه هویت، کاربران می‌توانند سوابق هویت را به صورت لیستی (Grid) و یا توالی زمانی (TimeLine) مشاهده نمایند. امکان انتخاب نوع نمایش سوابق می‌تواند در سهولت کاربری و دسترسی به انواع سوابق نقش موثر داشته‌باشد. به دنبال این تغییرات، چنانچه آیتمی دارای مرحله‌بندی باشد، با فیلتر کردن سابقه بر روی نوع و زیرنوع آیتم مذکور می‌توانید از نمایش کانبان آن نیز استفاده نمایید. <br>
- **گزارش؛ بازطراحی گزارش‌های پرکاربرد و سیستمی نرم‌افزار**<br>
به منظور بهبود تجربه کاربری و کاربرد گزارش‌های پیش‌فرض نرم‌افزار، گزارش‌های پرکاربرد و سیستمی نرم‌افزار بازطراحی شده‌است. بر این اساس ۲۰۵ گزارش در  دسته‌بندی گزارش‌های پرکاربرد و ۴۱ گزارش در دسته‌بندی گزارش‌های سیستمی جدید در دسترس کاربران است. توجه داشته‌باشید که با توجه به اضافه شدن  گزارش‌های جدید و بازطراحی گزارش‌های پیشین، لازم است که دسترسی کاربران به گزارش‌ها (مجوزها) را مجدد بررسی و تنظیم نمایید.<br>
- **فاکتور؛ امکان افزودن محصول تکراری و رایگان به اقلام فاکتورها**<br>
در نسخه‌های پیشین، در صورت فعال بودن قابلیت افزودن محصول تکراری کاربران می‌توانستند با ویرایش نام محصول، اقدام به افزودن محصول تکراری به اقلام فاکتور نمایند. به سبب بهبود عملکرد و پاسخ‌گویی به نیاز کاربران، زین پس امکان افزودن محصول تکراری بدون ویرایش نام محصول نیز فراهم می‌باشد. علاوه بر آن، کاربران می‌توانند اقدام به درج محصولاتی با قیمت صفر در فاکتور نمایند. از این ویژگی می‌توان برای ثبت هدایا، محصول نمونه و... در فاکتور استفاده کرد.<br>
- **[تنظیمات؛ امکان غیرفعال کردن حساب‌های مالی](https://github.com/1stco/PayamGostarDocs/blob/master/Help/Basic-Information/Financial-account-management/FinancialAccountsManagement-2.8.7.md#AccountActivation)**<br>
زین پس در صورت نیاز می‌توانید حساب‌های مالی تعریف شده در نرم‌افزار (در بخش تنظیمات) را به صورت موقت یا دائم غیرفعال نمایید. این قابلیت به صورت یک چک‌باکس جهت فعال اعلام نمودن حساب در صفحه تنظیمات هر حساب اضافه شده‌است.<br>
 - **[تنظیمات؛ ارتقاء امنیتی پیام‌گستر پرداخت](https://github.com/1stco/PayamGostarDocs/blob/master/Help/Basic-Information/Financial-account-management/FinancialAccountsManagement-2.8.7.md#SecretKey)**<br>
 به منظور ارتقاء امنیت پیام‌گستر پرداخت ،Secret Key به تنظیمات مورد نیاز برای اتصال به پول خرد اضافه شده‌است. با دریافت Secret Key  و درج آن در تنظیمات پیام‌گستر می‌توانید از لینک‌های پرداخت ایمن و پرداخت اینترنتی مطمئن در باشگاه استفاده نمایید. توجه داشته‌باشید که حتی اگر پیش‌تر تنظیمات پرداخت واسط را تکمیل کرده‌اید، در صورت اعمال هر گونه ویرایش در حساب مربوطه، ملزم به درج این کد می‌شوید.<br>

##### خطاهای برطرف شده
- **اپلیکیشن موبایل؛ رفع مشکلات کارتابل و اعلان‌ها**<br>
مشکلات گزارش شده در زمینه اعلان‌های اپلیکیشن (notification)، نمایش فرآیند در کارتابل کاربران و همچنین تعداد کارهای موجود در کارتابل رفع شده‌است.<br>
- **تایم‌نگر؛ رفع مشکلات توقف زمان‌شمار تایم‌نگر**<br>
در نسخه پیشین، برخی کاربران با مشکل توقف زمان‌شمار تایم‌نگر هنگام استفاده روبه‌رو بوده‌اند. این مشکل در نسخه‌ی جدید رفع شده و با دانلود نسخه‌ی جدید می‌توانید بدون توقف از آن استفاده نمایید. توجه داشته‌باشید که برای استفاده بهینه از این ابزار، تایم‌نگر خود را به‌روزرسانی نمایید.<br>
- **گزارش‌ها؛ رفع خطای نمایش گزارش‌ها و دریافت خروجی از آن‌ها**<br>
در مواردی خطاهایی در نمایش گزارش‌ها، فیلتر اطلاعات و همچنین دریافت خروجی اکسل از گزارش‌ها اعلام گردیده‌بود. با توجه به بازطراحی گزارش‌ها، خطاهای مذکور رفع شده و می‌توانید از نسخه بهبودیافته گزارش‌های سیستمی و پرکاربرد نرم‌افزار استفاده نمایید.<br>
- **شخصی‌سازی؛ عدم نمایش مبلغ فیلدهای لیستی دریافت/پرداخت در  قالب پیش‌نمایش**<br>
در نسخه‌های پیشین، در صورت استفاده از فیلد لیست دریافت/پرداخت در یک آیتم، با فراخوانی اطلاعات آن در قالب پیش‌نمایش، فیلد مبلغ این آیتم‌ها در لیست درج نمی‌شد. در نسخه‌ی جدید این خطا رفع شده و می‌توانید به طور کامل این اطلاعات را در قالب پیش‌نمایش آیتم فراخوانی نمایید.<br>
- **شخصی‌سازی؛ عدم نمایش برخی فیلدهای اضافه شده برای فیلتر رکوردها**<br>
در برخی موارد، در صورت افزودن فیلد کمپین‌های تبلیغاتی یا کاربر، امکان فیلتر رکوردها بر اساس این فیلدها در لیست آن آیتم فراهم نبود. این مشکل در نسخه‌ی جدید رفع شده و شما علاوه بر تنظیم نمایش این فیلدها در لیست، می‌توانید رکوردها را در لیست مربوطه بر اساس این فیلدها فیلتر نمایید.<br>
- **فرم؛ خطاهای شخصی‌سازی فرم**<br>
خطاهای گزارش‌ شده در زمینه‌ی تنظیمات فرم عمومی برطرف شده‌است.<br>
