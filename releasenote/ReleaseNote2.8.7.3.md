###### ۶ آذر ۱۴۰۴

##### قابلیت‌های جدید

- **فرآیند؛ تقسیم کار بر اساس آیتم‌های موجود در کارتابل**<br>
با توجه به تغییرات نسخه‌ی جدید می‌توانید فرآیند را بر اساس تعداد آیتم‌های موجود در آن کارتابل، بین کاربران تقسیم نمایید. در نسخه‌های قبل صرفاً امکان تقسیم کار بر اساس کل کارهای موجود در کارتابل فرآیند وجود داشت. لکن در نسخه‌ی جدید، امکان بررسی و تقسیم کار بر اساس کارهای موجود در همان کارتابل نیز فراهم شده‌است. جهت کسب اطلاعات بیشتر در مورد این قابلیت، به راهنمای تنظیمات کارتابل مراجعه نمایید. <br>
- **فرم؛ امکان ایجاد فرم بدون عنوان پیش‌فرض**<br>
بر اساس تغییرات نسخه‌ی جدید، امکان ایجاد فرم با فیلد عنوان خالی نیز فراهم شده‌است. این بدین معناست که فرم دارای فیلد عنوان باشد، لکن فیلد مذکور به صورت پیش‌فرض با درج عنوان پر نشده‌باشد و کاربر ملزم به پر کردن آن باشد. 
- **هویت؛ درج تاریخ مشتری شدن از طریق اکسل**<br>
زین پس می‌توانید تاریخ مشتری شدن (که یکی از فیلدهای پیش‌فرض هویت است) را از طریق اکسل درج یا ویرایش نمایید. 
- **فیلد اضافه؛ فیلتر بر اساس رنگ**<br>
در نسخه‌های پیشین، در صورت افزودن فیلد اضافه از نوع رنگ به هر موجودیت، امکان فیلتر آن بر اساس فیلد مذکور فراهم نبود. زین پس در صورت افزودن فیلد رنگ به هر زیرنوع، می‌توانید از آن فیلد برای فیتر آن زیرنوع نیز استفاده نمایید. به عنوان مثال، اگر به فاکتور‌های فروش خود، یک فیلد رنگ اضافه کنید، می‌توانید فاکتورهای فروش خود را بر اساس رنگ انتخابی فیلتر نمایید. <br>
- **تقویم؛ امکان غیرفعال کردن تقویم‌ها**<br>
زین پس در صورت نیاز می‌توانید تقویم‌‌ها را به صورت موقت یا دائم غیرفعال نمایید. این قابلیت به صورت یک چک‌باکس جهت فعال اعلام نمودن تقویم در صفحه تنظیمات هر  تقویم اضافه شده‌است. بر این اساس، در صورت غیرفعال کردن یک تقویم، تقویم مذکور در قرارملاقات‌های پیشین که در آن تقویم تنظیم شده‌اند قابل رویت بوده لکن در صورت اقدام به ثبت قرارملاقات جدید، در لیست تقویم‌ها به کاربر نمایش داده نمی‌شود.<br>
- **مجوز؛ اضافه شدن مجوز دریافت خروجی اکسل**<br>
به منظور ارتقاء امنیت اطلاعات سوابق، مجوز جدیدی تحت عنوان «دریافت خروجی اکسل» به بخش دسترسی موجودیت‌ها اضافه شده‌است. به سبب تغییرات نسخه‌ی جدید، برخلاف گذشته، کاربران بدون داشتن مجوز «دریافت خروجی اکسل»، دیگر امکان دریافت خروجی اکسل را، حتی در صورت دسترسی به لیست موجودیت، نخواهندداشت. کاربر با داشتن این مجوز، می‌تواند از رکوردهایی که می‌تواند در لیست موجودیت مشاهده کند، خروجی اکسلی دریافت کند که صرفاً اطلاعات نمایش داده شده در لیست را شامل می‌شود. مشابه گذشته، برای دریافت اکسلی که تمام اطلاعات آیتم را شمال شود، لازم است که مجوز «دریافت خروجی کامل آیتم» را داشته‌باشد. <br>
- **شخصی‌سازی؛ امکان درج واحد در فیلد لیست محصول**<br>
زین پس، در صورت افزودن فیلد از نوع لیست محصول به هر یک از موجودیت‌های نرم‌افزار، می‌توانید فیلد «واحد» را نیز برای نمایش در ستون‌های جدول آن انتخاب نمایید. <br>
- **فرصت؛ امکان افزودن محصول تکراری در فرصت**<br>
در نسخه‌ی ۲.۸.۷، امکان افزودن محصول تکراری به انواع فاکتورها فراهم شده‌بود. زین پس این امکان برای فرصت نیز مهیا می‌باشد. بدین ترتیب می‌توانید در بخش محصولات فرصت، محصولات تکراری را بدون نیاز به ویرایش عنوان آن‌ها درج نمایید. از این قابلیت می‌توانید در شرایطی نظیر ثبت محصول با دو قیمت، تخفیف یا توضیحات متفاوت استفاده کنید.<br>

##### موارد بهبودیافته
- **مرکز تماس؛ امکان دریافت خروجی از لاگ‌های تماس به صورت نامحدود**<br>
تاکنون، امکان دریافت خروجی از لاگ‌های تماس تا ۲۱۰۰ رکورد فراهم بود. در نسخه‌ی جدید می‌توانید به صورت نامحدود از لاگ‌های تماس خود خروجی اکسل دریافت نمایید. <br>
- **بانک یکپارچه؛ سرنخ‌ها و مخاطبان من به جای تخصیص‌یافته‌ها**<br>
در جهت سهولت کاربری و تجربه‌ی بهتر، «سرنخ‌های من» و «مخطبان» من جایگزین «لیست تخصیص‌یافته‌ها» شده‌است. بر اساس تغییرات نسخه‌ی جدید، هر کاربر می‌تواند بدون نیاز به هیچ مجوزی، سرنخ‌ها/مخاطبانی که خودش ثبت کرده یا به عنوان یکی از مسئولان آن انتخاب شده‌است را در منوی «بانک یکپارچه» در بخش «سرنخ‌های من» و «مخاطبان من» مشاهده نماید. لازم به ذکر است که مشاهده رفتار نرم‌افزار در تمامی بخش‌ها، کاربر در صورت داشتن مجوز «مشاهده‌ی آیتم» امکان باز کردن پروفایل هویت‌های این لیست را داشته و در غیر این صورت، تنها می‌تواند آن‌ها را در لیست مشاهده نماید. به دنبال این تغییرات، مجوز «مشاهده لیست تخصیص‌یافته‌ها» از مجوزهای بانک اطلاعاتی در دسترسی عمومی حذف شده‌است.<br>

##### خطاهای برطرف شده
- **باشگاه وفاداری؛ اصلاح نمایش آیتم‌ها در باشگاه مشتریان و نمایندگان**<br>
مشکلات نمایشی در باشگاه مشتریان و نمایندگان در نسخه‌ی جدید برطرف شده‌است. بر اساس اصلاحات صورت گرفته، خطاهای رخ داده در نمایش آیتم‌ها، دسترسی به آن‌ها و ثبت آیتم جدید رفع شده‌است.<br>
- **فرآیند؛ اصلاح خطاهای فعالیت‌ها در سناریوهای خاص**<br>
در برخی از حالت‌های خاص، فعالیت‌های خودکار فرآیند نظیر «ایجاد لینک پرداخت» و «ثبت فرصت»، با خطاهایی مواجه می‌شدند. این خطاها نسخه‌ی جدید رفع شده‌است.

