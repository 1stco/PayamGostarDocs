# شرح تغییرات نسخه 2.8.1
###### ۱۶ بهمن ۱۴۰۲
##### قابلیت‌های جدید

- **[تنظیمات امنیتی؛ امکان تعیین حداکثر مدت اعتبار نشست کاربر](https://github.com/1stco/PayamGostarDocs/blob/master/Help/Settings/General-settings/security/securitySetting-2.8.1.md)**<br>
در نسخه‌ی جدید، برای نشست کاربران در سیستم، محدودیت ۳۰ دقیقه‌ای اعمال شده است. با استفاده از تنظیمات اضافه شده در بخش امنیتی در تنظیمات کلی می‌توانید مدت زمان آن را ویرایش کنید. بر این اساس پس از زمان تعیین شده، ‌کاربران باید مجدد وارد حساب کاربری خود شوند.<br>
- **[تنظیمات امنیتی؛ امکان تعیین انقضای نشست کاربران با بسته شدن مرورگر](https://github.com/1stco/PayamGostarDocs/blob/master/Help/Settings/General-settings/security/securitySetting-2.8.1.md)**<br>
با استفاده از تنظیمات اضافه شده در بخش تنظیمات امنیتی در تنظیمات کلی می‌توانید انقضای نشست کاربران با بسته شدن مرورگر را فعال کنید. بر این اساس با بسته شدن مرورگر، کاربران باید مجدد وارد حساب کاربری خود شوند.<br>
- **[تنظیمات امنیتی؛ امکان تعیین حداکثر تعداد نشست همزمان کاربر](https://github.com/1stco/PayamGostarDocs/blob/master/Help/Settings/General-settings/security/securitySetting-2.8.1.md)**<br>
با استفاده از تنظیمات اضافه شده در بخش تنظیمات امنیتی در تنظیمات کلی می‌توانید از ورود همزمان یک کاربر با چند مرورگر/اپلیکیشن جلوگیری کنید. از این طریق می‌توانید حداکثر تعداد نشست‌های مجاز را برای کاربران سیستم تعیین کنید.<br>
- **[مدیریت کاربر؛ امکان تعیین محدودیت‌های نشست (موارد بالا) برای یک کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/UsersAndGroupsManagement.2.8.1.md#َUserManagementConsole)**<br>
با استفاده از تنظیمات اضافه شده به صفحه‌ی مدیریت کاربران، می‌توانید تنظیمات نشستی که از طریق بخش تنظیمات کلی اعمال می‌شوند را صرافاً‌ برای یک کاربر فعال/غیرفعال/ویرایش نمایید.<br>
- **[مدیریت کاربر؛ امکان تعیین ip مجاز کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/UsersAndGroupsManagement.2.8.1.md#َUserManagementConsole)**<br>
با درج IP مجاز برای ورود هر کاربر می‌توانید از ورود افراد با سایر IPها جلوگیری نمایید.<br>
-  **[مدیریت کاربر؛ امکان تعیین روزها و ساعت‌های مجاز برای ورود کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/UsersAndGroupsManagement.2.8.1.md#َUserManagementConsole)**<br>
در صفحه مدیریت کاربر می‌توانید روزهای و ساعات مشخصی را برای کار با نرم‌افزار تعیین کنید. در صورت تعیین روز/زمان در این بخش، کاربر به جز زمان‌های تعیین شده، اجازه‌ی ورود به حساب کاربری‌اش را نخواهد داشت.<br>
- **[مدیریت کاربر؛ ثبت سوابق ورود و خروج کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/UsersAndGroupsManagement.2.8.1.md#َUserManagementConsole)**<br>
بخش سوابق که به صفحه‌ی مدیریت کاربر اضافه شده است، لاگ‌های ورود و خروج کاربر را ثبت کرده و نمایش می‌دهد.
- **فرآیند؛ امکان استفاده از تخصیص مقدار پیشرفته در فرآیند آیتم قرارداد**<br>
آیتم قرارداد به لیست آیتم‌هایی که می‌توان از فعالیت تخصیص مقدار پیشرفته در فرآیند آن استفاده کرد، اضافه شد. بر این اساس می‌توانید از تخصیص مقدار پیشرفته برای پر کردن خودکار فیلدهای قرارداد (طی فرآیند) استفاده کنید.<br>

##### موارد بهبود یافته

-	**سوابق هویت؛ نمایش آیتم‌های سی‌ آر ام موجود در سوابق به صورت پیش‌فرض**<br>
در نسخه‌ی قبل، تمامی سوابق از نوع آیتم‌های CRM، ارتباطات، تماس تلفنی و تبلیغات (قابل انتخاب در فیلتر نوع) به صورت پیش‌فرض در صفحه‌ی سوابق، نمایش داده می‌شد. با هدف تسهیل جستجو در بین سوابق،‌ اینک تنها آیتم‌های سی آر ام به صورت پیش‌فرض در صفحه سوابق نمایش داده می‌شود. در صورت نیاز به مشاهده‌ی سوابق از انواع دیگر (ارتباطات/تماس تلفنی/تبلیغات) می‌توانید گزینه‌ی مربوطه را در بخش «نوع» فعال نمایید.<br>
- **سوابق هویت؛ تغییر عنوان فیلتر «تاریخ» به «تاریخ ایجاد»**<br>
برای جلوگیری از خطای احتمالی و شفافیت کارکرد فیلتر، عنوان آن از«تاریخ» به «تاریخ ایجاد» تغییر پیدا کرده است.
- **باشگاه مشتریان؛ بهبود نمایش فرم ثبت‌نام در باشگاه مشتریان**<br>
نمایش فرم ثبت‌نام از طریق باشگاه مشتریان تغییر و از نظر ظاهری بهبود یافته است.
- **فیلد اضافه؛ امکان تغییر ترتیب محصولات اضافه شده در لیست محصول**<br>
در نسخه جدید می‌توانید پس از افزودن محصول در لیست محصول،‌ ترتیب آن‌ها را در لیست تغییر دهید.

##### خطاهای برطرف شده

-	**سوابق هویت؛ رفع مشکل فیلتر «نوع آیتم» سوابق در صورت انتخاب چند «نوع» به صورت همزمان**<br>
در صورت انتخاب چند نوع سابقه در قسمت فیلتر (مثلا انتخاب آیتم‌های CRM و ارتباطات به صورت همزمان)، امکان فیلتر بر روی «نوع آیتم» فراهم نبود. در این نسخه می‌توانید حتی در صورت فعال بودن همه‌ی انواع، نوع آن را از طریق فیلتر «نوع آیتم» و نوع پیام‌ها را از طریق فیلتر «نوع رسانه» انتخاب نمایید.<br>
- **سوابق هویت؛ رفع مشکل عدم نمایش فرستنده‌ی ایمیل**<br>
در نسخه‌ی قبلی، آدرس فرستنده‌ی ایمیل در سوابق هویت، نمایش داده نمی‌شد. این مشکل در نسخه‌ی جدید برطرف شده است.<br>
- **لیست محصول؛ رفع مشکل ترتیب نمایش محصولات در لیست محصول**<br>
مشکل موجود در مورد تغییر جایگاه و ترتیب محصولات اضافه‌شده در لیست محصولات (پس از ذخیره) بر طرف شده و محصولات به ترتیب اضافه شدن به لیست، در جدول آیتم و پیش‌نمایش آن، نمایش داده می‌شود.<br>
- **انبارداری؛ رفع مشکل امکان تایید فاکتور و صدور حواله‌ برای محصولات فاقد موجودی**<br>
در نسخه‌ی  جدید، چنانچه برای محصولی که فاقد موجودی کافی است، فاکتور صادر شده باشد، سیستم از تایید آن جلوگیری می‌کند. به تبع، امکان صدور حواله (به صورت دستی و خودکار) برای محصولی که در انبار موجودی ندارد، وجود ندارد.<br>
-**گزارشات؛ رفع مشکل لیست سمت‌ها در گزارش شرح شغل**<br>
مشکل عدم نمایش سمت‌های شغلی در لیست مربوطه در گزارش شرح شغل برطرف شده است. در نتیجه می‌توانید گزارش را بر اساس نام کاربر، گروه کاربران و سمت دریافت نمایید.<br>
- **ارسال پیامک؛ رفع مشکل ارسال پیام از طریق خطوط مگفا**<br>
 مشکل به وجود آمده در ارسال پیامک‌ها از طریق خطوط مگفا برطرف شد.<br>
