# مجوزها

## نمایش منو بر اساس مجوز‌ها

در ورژن جدید نمایش تب‌ها و منوهای نرم‌افزار بر اساس مجوزهای تخصیص‌داده‌شده به کاربر می‌باشد، به‌عنوان‌مثال نمایش آیتم‌های موجود در ویجت دسترسی سریع، تب بانک یکپارچه، ابزار تبلیغات، کارتابل من، تب‌های مربوط به تنظیمات و اطلاعات پایه و ... به‌صورت پویا (داینامیک) شده و در شرایط زیر کاربر امکان مشاهده تب‌های نرم‌افزار را خواهد داشت:

- کاربر روی موجودیت (درخواست پشتیبانی، قرارداد، فرم، ...) مجوز مشاهده لیست آیتم داشته باشد.
- کاربر حداقل ایجاد کننده یک آیتم از آن نوع باشد.
- کاربر به عنوان مسئول آیتم انتخاب شده باشد.
- کاربر مسئول کارتابل در فرآیند جاری روی آیتم بوده و حداقل یک بار فرآیند از کارتابل وی خارج شده باشد. 
- 
#### مجوزهای مربوط به برخی از تب‌های نرم‌افزار در ادامه توضیح داده شده است: 

**سرنخ‌های من:** جهت مشاهده تب سرنخ‌های من لازم است کاربر، ایجادکننده سرنخ یا مسئول سرنخی باشد که مجوز مشاهده لیست روی آن را داشته باشد.

**شخصی‌سازی CRM:** جهت مشاهده تب شخصی‌سازی لازم است کاربر، مجوز مدیریت شخصی‌سازی CRM یا مجوز شخصی‌سازی روی حداقل یک موجودیت را داشته باشد یا ادمین سیستم باشد.

**مخاطبان من:**  جهت مشاهده تب مخاطبان من لازم است کاربر مخاطب ایجاد کرده باشد یا مسئول یک مخاطب باشد. 
راهبری

## بهبود مجوزهای انبارداری

در این ورژن، مجوزهای انبارداری به شرح ذیل بهبودیافته‌اند:

•    ازاین‌پس، مدیر سیستم و کاربر دارنده مجوز "مدیریت انبارداری" در همه انبارها مجوز "مدیریت" خواهند داشت.

•    کاربر در گزارش موجودی انبار و کاردکس کالا، موجودی و تراکنش‌های انبارهایی را مشاهده می‌کند که در آنها مجوز "مشاهده گزارش" را داشته باشد.

•    کاربر دارنده مجوز "مشاهده لیست تراکنش اقلام"، در لیست تراکنش‌های انبار، تراکنش‌های را مشاهده می‌کند که بر روی نوع آنها مجوز "مشاهده آیتم" یا "مشاهده لیست" دارد.

•    در ورژن قبل، در صورت داشتن مجوز صدور حواله در انبار، دکمه انتقال بین انباری نمایش داده می‌شد که در حال حاضر، کاربر باید مجوز صدور رسید در حداقل یکی از انبارها را نیز داشته باشد تا بتواند این دکمه را مشاهده کند.  به‌علاوه، به‌منظور انجام انتقال بین انباری، انبار مبدأ، انبار فعلی خواهد بود و در لیست انبارهای مقصد نیز انبارهایی نمایش داده می‌شود که کاربر در آنها مجوز صدور رسید داشته باشد. به‌علاوه در قسمت "نوع حواله مبدأ" و "نوع رسید مقصد" نیز انواع موجودیتی نمایش داده می‌شود که کاربر بر روی آنها مجوز "ذخیره اولیه" دارد.

•    از این ورژن، کاربر به‌منظور ویرایش تراکنش‌های انبار می‌بایست دو مجوز "ویرایش آیتم" در آن نوع موجودیت و "ویرایش تراکنش موقت" در آن انبار را دارا باشد. به‌علاوه، درصورتی‌که تراکنش تأیید شده باشد، به مجوزهای "ویرایش پس از تأیید" در نوع موجودیت و "ویرایش تراکنش تأیید شده" در آن انبار نیاز می باشد.

•    در ورژن قبل، کاربر با داشتن مجوز "ویرایش آیتم" می‌توانست نسبت به قیمت‌گذاری تراکنش‌ها اقدام کند. از این نسخه کاربر می‌بایست در آن انبار مجوز "قیمت‌گذاری تراکنش" نیز داشته باشد.

•    ازاین‌پس به‌منظور تأیید تراکنش‌های انبار، کاربر می‌بایست هر دو مجوز "تأیید/رد آیتم" در نوع موجودیت و مجوز "تأیید تراکنش" در انبار مربوطه را داشته باشد.

•    عملکرد فیلدهای آیتم سی آر ام از نوع حواله و رسید انبار نیز بدین ترتیب می‌باشد:

•    به‌منظور ایجاد حواله/رسید انبار جدید، کاربر باید حداقل روی یک نوع موجودیت و یک انبار مجوز ذخیره و صدور آیتم داشته باشد.

•    به‌منظور انتخاب یک حواله/رسید جدید، کاربر آیتم‌هایی را مشاهده می‌کند که روی آنها مجوز "مشاهده آیتم" یا "مشاهده لیست" دارد و در انبار ثبت شده نیز مجوز "مشاهده لیست تراکنش اقلام" داشته باشد.

## بهبود مجوزهای حذف سوابق آیتم‌ها

هنگام حذف آیتم‌ها، جهت اعمال "حذف سوابق" آیتم به ترتیب، مجوزهای زیر تأثیر می‌گذارند: 

•    درصورتی‌که سوابق ثبت شده شامل وظیفه، یادداشت، فایل، قرار ملاقات، فرم، تیکت و تماس تلفنی باشد، کاربر با داشتن مجوز" مدیر ارتباط با مشتری" می‌تواند این آیتم‌ها را حذف نماید.

•    درصورتی‌که سوابق ثبت شده شامل فاکتور فروش، پیش‌فاکتور فروش، قرارداد، فرصت، فاکتور خرید، پیش‌فاکتور خرید، فاکتور برگشت از خرید و فاکتور برگشت از فروش باشد، کاربر با داشتن "مجوز مدیر فروش" می‌تواند این آیتم‌ها را حذف نماید.

•    درصورتی‌که سوابق ثبت شده شامل دریافت و پرداخت باشد، کاربر با داشتن "مجوز مدیر مالی " می‌تواند این آیتم‌ها را حذف نماید.

•    جهت حذف گروهی هویت‌ها، کاربر با داشتن "مجوز مدیر بانک اطلاعاتی" می‌تواند این آیتم‌ها را حذف نماید.

•    کاربر با داشتن مجوز "مدیر سیستم" می‌توان به حذف گروهی سوابق تمامی آیتم‌ها دسترسی داشت.
