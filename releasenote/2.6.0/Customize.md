# شخصی‌سازی آیتم‌ها

## اضافه‌شدن ویژگی تغییر در مقدار نهایی الگوی شماره‌گذاری 
 
در ورژن جدید، فیلدی به نام " مقدار نهایی" در الگوی شماره‌گذاری اضافه شده است. عددی که در این فیلد وارد می‎شود آخرین عدد استفاده شده برای شماره‌گذاری را نشان می‌دهد. به‌عنوان‌مثال اگر عدد اولیه 100 باشد و طبق این الگو آیتمی ایجاد شود، شماره 101 به آن اختصاص پیدا می‌کند بنابراین در فیلد مقدار نهایی عدد 101 را نمایش داده می‌شود. 

به‌علاوه با استفاده از این قابلیت می‌توان مقدار نهایی فعلی را نیز ویرایش نمود. تنها توجه داشته باشید که اگر قصد دارید عددی کوچک‌تر از مقدار نهایی فعلی را وارد کنید، عدد جدید نباید قبلاً استفاده شده باشد. به‌عنوان‌مثال اگر عدد مقدار نهایی در حال حاضر 150 باشد و بخواهید به عدد 120 تغییر دهید، 120 نباید قبلاً استفاده شده باشد. در نظر داشته باشید در این حالت بعد از ادامه شماره‌دهی و رسیدن به عدد 150 ارور تکراری بودن داده می‌شود و می‌توان برای رفع این مسئله از دو طریق عمل نمود:

- این شماره را به‌صورت دستی به عدد 151 تغییر دهید.

- مجدداً عدد 150 را در بخش الگوی شماره‌گذاری به‌عنوان مقدار نهایی تعیین نمایید تا شماره 151 برای آیتم جدید در نظر گرفته شود.

![photo](https://raw.githubusercontent.com/1stco/PayamGostarDocs/master/releasenote/2.6.0/olgoShomaregozari.png)
 
کاربرد فیلد مقدار نهایی برای وقتی است که شماره‌گذاری از ترتیب الگوی انتخابی پیروی نمی‌کند. به‌عنوان‌مثال شماره‌گذاری به‌صورت دستی انجام شده و در واقع فاصله‌ای بین شماره‌ها به وجود آماده است. برای استفاده از اعدادی که در این فاصله هستند و به عبارتی استفاده نشده‌اند، می‌توان از فیلد مقدار نهایی در الگوی شماره‌گذاری استفاده کرد.

## امکان تعریف مقدار منفی برای فیلد از نوع پول و لیستی پول 

امکان تعریف مقدار منفی برای فیلدهای از نوع پول و لیستی پول در این ورژن اضافه شده است.

## امکان حذف نوع درخواست ایجاد شده در شخصی‌سازی 

در ورژن قبل در صورت ایجاد نوع درخواست جدید در شخصی‌سازی، امکان حذف آن وجود نداشت که در این ورژن این مشکل برطرف گردیده است.

## امکان استفاده از فیلد لیست کشویی در فیلد محاسباتی 

در ورژن جدید، از فیلد لیست کشویی می‌توان به‌عنوان ورودی فیلد محاسباتی استفاده کرد.

## صحت سنجی مقادیر فیلدهای از نوع عبارت 

در صورت اضافه‌کردن یک فیلد از نوع عبارت به موجودیت‌های نرم‌افزار و مقداردهی نامعتبر آن، در قسمت‌های مختلف نرم‌افزار از جمله ارسال پیامک و پیش‌نمایش با خطا مواجه می‌شدیم که این خطا با اعتبارسنجی مقادیر این عبارت در هنگام افزودن آن مرتفع شد. به‌منظور آشنایی با استاندارد نوشتن Expression می‌توانید از طریق لینک زیر اقدام نمایید:

https://docs.microsoft.com/en-us/dotnet/api/system.data.datacolumn.expression?view=net-5.0

## الزامی شدن کلید کاربر در شخصی‌سازی آیتم‌های CRM

در تنظیمات شخصی‌سازی تمامی موجودیت‌های CRM، مقداردهی کد الزامی شده است و در صورت پر نشدن، ذخیره آیتم انجام نمی‌شود.

## اضافه‌شدن امکان مخفی کردن مرتبط با

در تنظیمات شخصی‌سازی وظیفه امکان مخفی کردن مرتبط با به وجود آمده است.

## اضافه‌شدن امکان مخفی کردن عنوان و مرتبط با

در تنظیمات شخصی‌سازی فرم امکان مخفی کردن عنوان و مرتبط با به وجود آمده است.


## قابلیت جدید تنظیمات فیلد عددی و لیست عددی

در شخصی‌سازی ایجاد فیلدهای اضافه از نوع عددی و لیست عددی قابلیت مشخص‌کردن حداقل و حداکثر مقدار قابل‌قبول اضافه شده است.

## اضافه‌شدن"لیست کشویی چند انتخابی"

با اضافه‌شدن "لیست کشویی چند انتخابی" می‌توان چند گزینه را از لیست کشویی، با هم انتخاب کرد.
