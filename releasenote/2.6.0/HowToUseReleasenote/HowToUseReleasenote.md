## راهنمای استفاده از شرح تغییرات

در هر به روز رسانی و نسخه جدید، ویژگی‌ها و تغییراتی به نرم‌افزار اضافه می‌گردد که ابتدا لیست قابلیت‌های جدید در قالب "شرح تغییرات" منتشر می‌شود و شرح کامل هر ویژگی در متن راهنمای نرم‌افزار به روز رسانی می‌گردد. 
شرح تغییرات موجود در بخش‌بندی صورت گرفته بر اساس قابلیت‌های نرم‌افزار تهیه شده است که شما می‌توانید لیست تغییرات نسخه جدید را در هر دسته‌بندی مشاهده نمایید. در ادامه این مقاله، قصد داریم شما را گام به گام با محیط شرح تغییرات و نحوه استفاده از آن آشنا کنیم.

## 1. انتخاب نسخه نرم‌افزار
هر نسخه‌ای از نرم‌افزار، یک شرح تغییرات مربوط به خود را دارد. پس با توجه به نسخه فعلی نرم‌افزار خود، شرح تغییرات مربوطه را پیدا کنید، به عنوان مثال اگر نسخه فعلی شما 2.6.0 است، باید به شرح تغییرات نسخه 2.6.0 مراجعه کنید. 

## 2. ویژگی‌های جدید در یک نگاه
به دلیل بهبود پیوسته نرم‌افزار، این امکان وجود دارد که یک نسخه چندین مرحله به روز‌رسانی شود (در شماره سریال های مختلف مثلا 2.6.0:3046) که لیست قابلیت‌های اضافه شده به نسخه فعلی با تاریخ انتظار در بخش "جدیدترین قابلیت‌ها" ثبت می‌شود. این بخش به ازای هر نسخه جدید، به روز رسانی خواهد شد. علاوه بر این شما در قسمت Update Center موجود در سرور نرم‌افزار خود می‌توانید لیست تغییرات جدید را مطالعه نمایید.
 
## 3. فهرست کامل تغییرات نسخه 2.6.0
نحوه دسته‌بندی این فهرست بر اساس قابلیت‌های کلی نرم‌افزار می‌باشد. این منو به شما کمک می‌کند که بتوانید تمام تغییرات مربوط به بخش از نرم‌فزار را در به طور تیتروار و خلاصه مطالعه نمایید، به عنوان مثال شما می‌خواهید لیست قابلیت‌های اضافه شده در بخش فروش را مطالعه نمایید، در این شرایط فهرست موجود به شما کمک خواهد کرد. 
همچنین، برای دسترسی سریع‌تر به اطلاعات کامل هر بخش، می‌توانید از طریق همین منو با کلیک بر روی هر دسته‌بندی وارد صفحه مربوطه می‌شوید و شرح کامل تغییرات را جدا گانه مطالعه نمایید. 
 
## 4. شرح کامل تغییرات
دسته‌بندی‌های موجود در منوی سمت راست راهنما بر اساس بخش‌های مختلف نرم‌افزار است که با کلیک بر روی هر دسته بندی، می‌توانید متن کامل هر کدام از ویژگی‌های اضافه شده را با جزئیات کامل و همراه با عکس مطالعه کنید.
