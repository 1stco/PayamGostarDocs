## انبارداری: 

### رفع مشکل خروجی اکسل در گزارش کاردکس کالا 

هنگامی که در تنظیمات کلی در بخش انبارداری چک باکس "نمایش گزارش موجودی انبار به صورت صحیح" فعال بود، دریافت خروجی اکسل در گزارش کاردکس کالا خطا داشت، که در این ورژن خطا برطرف گردیده است. 

### رفع مشکل خطا در انتقال بین انباری

رفع مشکل timeout  در گزارش کاردکس کالا 

### همگام‌ساز: 

امکان انتخاب انبارهای سیستم مالی موردنظر برای هر ردیف پیش‌فاکتور 

در سینک پیش فاکتورها از پیام گستر به سیستم مالی، برای هر ریف محصول امکان انتخاب انبار موردنظر وجود دارد.

لازم به ذکر است تمامی انبارهای موجود در سیستم مالی در این بخش قابل انتخاب می‌باشند، درصورتیکه لازم باشد امکان انتخاب انباری در پیام گستر وجود نداشته باشد، می‌بایست در همگام ساز در قسمت تنظیمات پیشرفته شرکت، کد انبار مورد نظر وارد شود، در این صورت نام این انبار در پیش فاکتور نشان داده نخواهد شد. 

## شخصی‌سازی:

حل مشکل عدم جابه‌جایی فیلدها در تراکنش‌های انبار و انواع فاکتورها 

در شخصی سازی تراکنش‌های انبار و فاکتورها امکان جابه‌جایی فیلدها در گروه وجود نداشت، که اصلاح شده است.

اصلاح نمایش مقادیر فیلدهای لیستی براساس ترتیب ورود 

مقادیر فیلدهای لیستی پس از ذخیره آیتم به ترتیب ورود نمایش داده نمی‌شد، در این ورژن این مشکل برطرف گردیده است.

نمایش  preview تصاویر با فرمت tiff - tif در UI فیلد تصویر

در ورژن‌های گذشته فرمت tif-tiff   در UI فیلد تصویر پشتیبانی نمی‌شد که در این ورژن این مشکل برطرف شده است.

رفع  مشکل خطا در ثبت فرم عمومی در صورت دارا بودن مرحله

## گزارشات:

### گزارش‌ساز:

### اضافه شدن منوی "گزارش جدید" 

به منظور ساخت گزارش جدید، در قسمت "مدیریت و گزارشات" منوی جدیدی با عنوان " گزارش جدید" به لیست منوها اضافه شده است.

### امکان حذف دیتاست به هنگام ساخت گزارش

در گام اول ساخت گزارش، این امکان اضافه شده است که دیتا ست در نظر گرفته شده برای گزارش جدید حذف شود.

### نمایش نام فیلدها بصورت فارسی در نمودارهای table و list و در هنگام نوشتن Expression

### امکان جستجوی فیلدها به هنگام ساخت گزارش در گام دوم

### امکان دریافت گزارش از فیلدهای اضافه‌ی زیر نوع هویت در گزارش ساز جدید

### رفع مشکل ویرایش گزارش در هنگام افزودن منبع جدید

در هنگام ویرایش گزارش اگر در مرحله اول منبع جدیدی اضافه می‌شد، گزارشی که در مرحله دوم ایجاد شده بود حذف می‌شد، که در این ورژن این مشکل وجود ندارد.

### رفع مشکل گزارش‌گیری از فیلد اضافه‌ی جدید در ویرایش گزارش 

با افزودن فیلد جدید به آیتم، در صورت ویرایش گزارش ایجاد شده از آن آیتم، این فیلد برای گزارش‌گیری در دسترس نبود و باید گزارش جدیدی ایجاد می‌شد.در این ورژن مشکل برطرف شده است.

### رفع مشکل نمایش نام ستون‌ها در نمودار میله‌ای 

نام هر ستون بصورت صحیح در پایین همان ستون نمایش داده می‌شود.

### رفع مشکل نمایش نام فارسی در نمودار میله‌ای

در ورژن قبل نام‌های فارسی در نمودار میله‌ای بصورت کامل نمایش داده نمی‌شد که در این ورژن این مشکل برطرف گردیده است. 

### رفع مشکل خروجی گزارش بصورت pdf 

در ورژن قبل هنگام دریافت خروجی  pdf از گزارش ، خروجی بصورت کامل در صفحه نمایش داده نمی‌شد که در این ورژن مشکل برطرف گردیده است. 

### رفع مشکل Page setup در قسمت print   

در این ورژن تنظیمات انجام شده در قست print بصورت صحیح اعمال می‌شود.

### حذف دو نمودار grid و pivotgrid از گزارش‌ساز 

در این ورژن در هنگام طراحی گزارشات امکان استفاده از grid و pivotgrid وجود ندارد و می‌توان با استفاده از table و List گزارشات را ایجاد کرد. 

لازم به ذکر است گزارشاتی که قبلا با این دو نمودار ایجاد شده بودند، مجدد باید ذخیره شوند تا به table تغییر کنند. 

### اصلاح مشکل فونت هدرها در نمودار Table

در ورژن قبل امکان تعریف فونت برای هدرهای نمودار Table وجود داشت، اما هنگام ویرایش گزارش فونت‌های تعریف شده حذف می‌شد، در این ورژن این مشکل برطرف گردیده است.

### بهبود عملکرد preview به هنگام ساخت گزارش

## گزارشات سیستمی: 

### امکان دریافت خروجی از فیلد مرحله فروش در گزارش فرصت‌ها  

هنگام تهیه گزارش از فرصت‌ها از گزارشات crm، بخش عملیات crm فیلد مرحله‌ی فروش بصورت صحیح نمایش داده نمی‌شد، این مشکل برطرف گردیده است. 

## بانک اطلاعاتی:

### رفع مشکل عدم ثبت لاگ افزودن و حذف ایمیل در سابقه تغییرات هویت 

در سابقه تغییرات هویت، لاگ مربوط به افزودن یا حذف آدرس ایمیل ثبت نمی‌شد، که این مشکل برطرف گردیده است.  

### رفع مشکل عدم نمایش هویت با شماره تماس تکراری 

در ورژن‌های قبلی در صورت تکراری بودن شماره تماس هویت، علامت تکراری بودن در کنار شماره مشاهده می‌شد اما با کلیک بر روی آن هویت تکراری نمایش داده نمی‌شد، در این ورژن مشکل برطرف شده است.

## مرحله بندی: 

### اصلاح نمایش مراحل‌ در لیست و صفحه‌ی آیتم‌های دارای مرحله با تعداد بالا

درصورتیکه تعداد مراحل تعریف شده برای آیتم زیاد بود، نمایش این مراحل در خود آیتم و همچنین لیست آیتم مشکل داشت، که برطرف گردیده است.

### اصلاح نمایش تعداد آیتم‌های دارای مرحله بندی در نمای کانبان

در نمای کانبان آیتم‌های دارای مرحله، عملکرد دکمه‌ی نمایش آیتم‌های مخفی اصلاح گردیده است.

بطور پیش‌فرض در هر مرحله 5 آیتم نمایش داده می‌شود و تعداد کل آیتم‌های موجود در مرحله که نمایش داده نشده است در انتهای ستون هر مرحله قابل مشاهده می‌باشد. باهر بار کلیک بر روی نمایش بیشتر، تعداد آیتم درحال نمایش در آن مرحله دو برابر میشود. به این صورت که در اولین کلیک بر روی نمایش بیشتر، 5 آیتم به آیتم‌های در حال نمایش اضافه می‌گردد،  با کلیک بعدی 10 ایتم و به همین صورت  20 آیتم و ... نمایش داده می‌شود.

## تبلیغات: 

### رفع مشکلreply  در ارسال‌های موجود در لیست ارسال

## سوابق:

### رفع مشکل عدم نمایش صحیح فیلد توضیحات در آیتم درخواست

در صورتیکه در آیتم درخواست فیلد توضیحات تغییر سایز داده می‌شد، نحوه نمایش این فیلد دچار مشکل می‌شد .

### رفع مشکل در ثبت فرصت بصورت گروهی

## تنظیمات: 

### رفع مشکل در ویرایش الگوی شماره گذاری 

در صورتیکه از الگوی شماره گذاری در تعداد زیادی از آیتم‌ها استفاده شده بود، در هنگام ویرایش الگو خطا نمایش داده می‌شد که این خطا برطرف گردیده است. 

## جستجوی آیتم‌ها:

### حذف فیلتر بر اساس فیلد اضافه‌ی شرکت/شخص در گرید آیتم‌ها

می توان بر اساس فیلدهای نمایش داده شده در گرید آیتم‌ها، فیلتری بر روی آن اعمال نمود(از طریق کلیک بر ستون مربوطه یا باکس نمایش داده شده در زیر سر ستون)، حال در صورتیکه فیلدی از نوع شرکت/شخص به آیتم مربوطه اضافه و در گرید آن نمایش داده شده باشد، نمی توان بر اساس آن فیلتری اعمال کرد.

### افزایش تعداد ارقام فیلد مبلغ برای فیلتر در لیست فاکتورها 

در لیست فاکتورها در صورت فیلتر براساس "مبلغ از" و "مبلغ تا" اگر مبلغی بیش از 9 رقم در این فیلدها وارد می‌شد خروجی با خطا مواجه بود، که این مشکل برطرف گردیده است.

### رفع مشکل فیلتر بر اساس فیلدهای اضافه در آیتم‌های یادداشت و فایل در تاریخچه CRM
