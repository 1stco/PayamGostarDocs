# شخصی‌سازی

## امکان مشاهده تاریخ آخرین ویرایش و ویرایش کننده، در بخش تنظیمات چرخه‌ کاری آیتم‌ها    
در قسمت شخصی‌سازی آیتم‌ها، تنظیمات چرخه‌کاری امکان نمایش نام کاربر و زمان آخرین تغییرات انجام شده در چرخه اضافه شده است. 

## امکان تنظیم زمان بر اساس ساعت، در فعالیت انتظار چرخه کاری شخصی سازی
در تنظیمات **فعالیت انتظار** حداقل زمان ممکن برای انتظار یک ساعت است بنابراین تنظیم زمان انتظار بر اساس دقیقه معنایی ندارد، زین پس فعالیت انتظار را بر اساس **ساعت** می‌توان تنظیم کرد.

## بهبود عملکرد ویرایش چرخه‌ کاری آیتم‌ها 
در قسمت **ویرایش چرخه‌کاری** سابقه جاری، زین پس امکان حذف مراحل گذشته وجود ندارد و درصورت نیاز به تغییر در مسیر فرآیند می‌توانید کارتابل و فعالیت مدنظر خود را از موقعیت فعلی که آیتم در آن قرار دارد، اضافه کنید.

## بهبود عملکرد ثبت هویت در فرم عمومی شخصی 
تغییرات جدید شخصی‌سازی فرم به این صورت است که می‌توانید تنظیم کنید به ازای ذخیره یک فرم عمومی جدید، درصورتی که هویت مرتبط آن قبلا در سیستم ذخیره شده باشد، فرم در سابقه آن ثبت شود. درغیراین صورت به همراه فرم عمومی ذخیره شده هویت جدید مرتبط با آن نیز ذخیره می‌شود.

## امکان تنظیم ترتیب لیست آیتم‌ها، بر اساس فیلدهای تاریخ و عدد  پیش‌فرض و اضافه 
در تنظیمات نمایش لیست آیتم‌ها این امکان وجود دارد که بر اساس فیلدهای تاریخی و عددی پیش‌فرض و اضافه، ترتیب نمایش آیتم‌ها را تنظیم کنید.

## حذف فیلد شماره مشتری از هویت سرنخ حقوقی 
هویت سرنخ حقوقی از نظر منطق کاربردی در نرم‌افزار نیازی به شماره مشتری نداشت بنابراین این فیلد از اطلاعات سرنخ حقوقی حذف گردید.