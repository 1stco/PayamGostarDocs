# شرح تغییرات نسخه 2.8.7.1
###### ۲۰ مرداد ۱۴۰۴

##### قابلیت‌های جدید
- **ارتباطات؛ امکان اتصال به شبکه پیام‌رسان تلگرام**<br>
زین پس با ارتباط پیام‌گستر با شبکه‌ پیام‌رسان تلگرام می‌توانید از این رسانه نیز برای برقراری ارتباط و اجرای برنامه‌های تبلیغاتی خود استفاده نمایید. بر این اساس می‌توانید پیام‌های ارسالی و دریافتی مخاطبان خود در مکالمات شخصی و یا گروه‌ تلگرامی که در آن عضو است را در سوابقش ذخیره و در صورت لزوم به آن مراجعه نمایید. این قابلیت به شما این امکان را می‌دهد که از طریق نرم‌افزار و بدون نیاز به دسترسی مداوم به موبایل، برای مخاطب پیام ارسال نمایید و یا اینکه برنامه‌های تبلیغاتی خود را از طریق این رسانه اجرا کنید. این امر علاوه بر امکان ثبت پیام‌ها در سوابق و دسترسی کاربران مختلف به محتوای پیام به شما این امکان را می‌دهد که از برنامه‌های تبلیغاتی خود گزارش تهیه نمایید.<br>
نحوه‌ی ارسال پیام از طریق [ویجت دسترسی سریع](https://github.com/1stco/PayamGostarDocs/blob/master/Help/Marketing/CommonTools/QuickSend_2.8.7.1.md) و [تنظیم برنامه‌های ارسال گروهی](https://github.com/1stco/PayamGostarDocs/blob/master/Help/Marketing/SocialNetworkMessage/GroupMessage/GroupMessageManagement.md) از طریق شبکه‌های پیام‌رسان را می‌توانید در مستندات مربوطه مشاهده نمایید. <br>
- **وب‌سرویس؛ امکان ایجاد، حذف و به‌روزرسانی از طریق API**<br>
برای انتقال اطلاعات و ارتباط بین دو سیستم، پیش‌تر APIهای فرصت در روش rest برای متد find در اختیار توسعه‌دهندگان قرار داده شده‌بود.  زین پس از روش‌های Create، Delete و Update نیز می‌توانید در وب‌سرویس‌های خود استفاده نمایید.<br>
- **[فرم؛ ثبت فرم گروهی](https://github.com/1stco/PayamGostarDocs/blob/master/Help/Form/NewFormsForMultipleIdentities_2.8.7.1.md)**<br>
قابلیت ثبت گروهی آیتم برای فرم هم فعال گردید. زین پس با انتخاب هویت‌های مورد نظر می‌توانید برای آن‌ها به صورت یکجا فرم ایجاد کنید. مشابه ایجاد فرصت گروهی می‌توانید هویت‌های مورد نظر را انتخاب و با کلیک راست بر روی آن‌ها از گزینه‌ی «فرم جدید» برای ایجاد فرم گروهی استفاده کنید. <br>
- **هویت؛ دریافت خروجی اکسل از پرسنل شرکت‌ها**<br>
در تب پرسنل در صفحه پروفایل هویت‌های حقوقی، کلید «فرستادن به اکسل» اضافه شده‌است. بدین ترتیب می‌توانید از لیست پرسنل یک شرکت خروجی اکسل تهیه نمایید.<br>
- **دریافت و پرداخت؛ امکان تعیین تعداد ارقام اعشار مبلغ دریافت و پرداخت**<br>
قابلیت تعیین تعداد اعشار مبلغ به صفحه شخصی‌سازی آیتم‌های دریافت و پرداخت اضافه شده‌است. با استفاده از این قابلیت می‌توانید تنظیم نمایید که مبلغ مندرج در دریافت و پرداخت به صورت عدد صحیح (رند شده) و یا با تعداد اعشار تعیین‌شده نمایش داده‌شود.<br>

##### موارد بهبودیافته
- **هویت؛ افزوده شدن فیلد کد ملی و کد اقتصادی به صفحه پروفایل هویت حقیقی**<br>
در پروفایل هویت حقیقی، کد ملی به منظور سهولت دسترسی به صفحه مشخصات انتقال پیدا کرده‌است. علاوه بر آن، فیلد کد اقتصادی نیز برای هویت‌های حقیقی به این صفحه اضافه شده‌است. این امر در همگام‌سازی نرم‌افزار با سایر سیستم‌ها می‌تواند کاربردی باشد.
- **محصولات؛ دریافت خروجی از محصولات، بدون محدودیت تعدادی**<br>
برای خروجی دریافتی از لیست محصولات، محدودیتی وجود داشت که به سبب آن، امکان تهیه‌ی خروجی از بیش از ۲۱۰۰ محصول فراهم نبود. به عبارت دیگر چنانچه شما بیش از ۲۱۰۰ محصول در نرم‌افزار تعریف کرده‌بودید، دریافت خروجی از آن‌ها به صورت یکجا امکان‌پذیر نبود. زین پس دریافت خروجی اکسل از محصولات دیگر با محدودیتی روبه‌رو نمی‌باشد. بر این اساس می‌توانید از تمامی محصولات خود به صورت یکجا و بدون محدودیت تعدادی خروجی اکسل تهیه نمایید.<br>
- **محصولات؛ اضافه شدن ستون تعداد به خروجی اکسل محصولات**<br>
به منظور سهولت دسترسی به موجودی محصولات در حالت انبارداری تعدادی، ستون تعداد به خروجی دریافتی از محصولات در حالت انبارداری تعدادی اضافه شده‌است. در نتیجه می‌توانید از لیست محصولات که شامل موجودی هر محصول می‌شود، خروجی اکسل تهیه نمایید.<br>
- **فاکتور؛ افزایش تعداد فیلدهای مجاز برای افزودن به ردیف فاکتور**<br>
در نسخه‌های پیشین، برای افزودن فیلد به ردیف فاکتور در شخصی‌سازی محدودیت ۱۰ عددی تعریف شده‌بود و امکان افزودن بیش از ۱۰ فیلد به ردیف فاکتور وجود نداشت. در نسخه‌ی جدید این محدودیت به ۲۰ عدد تغییر کرده و در هر فاکتور می‌توانید تا ۲۰ فیلد به ردیف‌های فاکتور اضافه کنید.<br>
- **مجوز؛ اعمال محدودیت زمانی برای حذف نظرات**<br>
بر اساس رفتار نرم‌افزار در نسخه‌های قبلی، هر کاربر بدون نیاز به مجوز و بدون داشتن محدودیت زمانی می‌توانست نظرات خود را حذف کند. در راستای بهبود عملکرد نرم‌افزار، زین پس، هر کاربر تنها تا یک ساعت پس از ثبت نظر، امکان حذف نظرش را دارد و پس از آن تنها با داشتن مجوز «حذف نظر» این امکان برایش فراهم است. 
- **نمایش صفحه؛ نمایش عناوین طولانی در tooltip**<br>
در راستای استانداردسازی ابعاد و اندازه‌ی نمایش عناوین، تغییراتی در نمایش نرم‌افزار انجام گرفته‌است. بر این اساس، در هر بخش از نرم‌افزار، چنانچه عنوان نمایش داده شده (عنوان آیتم،‌ نام محصول،‌ نام مخاطب و...) از اندازه‌ی استاندارد قابل نمایش در جایگاه آن بیشتر باشد، عنوان کامل در tooltip به کاربران نمایش داده می‌شود.<br>

##### خطاهای برطرف شده
- **فایل؛ تصحیح نمایش عنوان فایل بارگذاری شده**<br>
در آیتم فایل، در صورت بارگذاری فایل در قسمت مربوطه و ذخیره‌ی آیتم، عنوان فایل باگذاری شده بدون درج فاصله با عنوان فیلد قرار می‌گرفت. به همین سبب در صورت فارسی بودن نام فایل، دو عنوان به صورت به هم چسبیده نمایش داده‌می‌شد.  این مشکل در نسخه‌ی جدید رفع شده‌است. <br>
- **تقویم؛ اصلاح عملکرد مجوزهای تقویم و مدیریت آن‌ها**<br>
در نسخه‌ی قبلی، حذف مجوز اعطا شده به کاربر بر روی تقویم با خطاهایی روبه‌رو بود. بر این اساس حذف مجوز در برخی موارد، تا پیش از اعطای مجوز دیگری بر روی آن تقویم یا تقویم دیگر برای کاربر اعمال نمی‌شد. از طرف دیگر با توجه به اینکه سیستم مانع حذف تقویم‌هایی که در آن‌ها قرارملاقات تنظیم شده‌بود، نمی‌شد، حذف چنین تقویم‌هایی باعث اختلال در قرارملاقات‌‌هایی که در آن‌ها ثبت شده‌بود می‌گردید. با توجه به اصلاحات صورت گرفته بر روی تقویم‌ها، در نسخه‌ی جدید خطاهای فوق رفع شده و علاوه بر اعمال در لحظه‌ی حذف مجوز بر روی تقویم، چنانچه کاربری اقدام به حذف تقویمی کند که در آن قرارملاقاتی تنظیم شده، با پیام خطا و عدم امکان حذف تقویم روبه‌رو می‌شود.<br>
- **فاکتور؛ اصلاح خطاهای دریافت خروجی از فاکتور**<br>
در نسخه‌ی پیشین در برخی موارد کاربران هنگام دریافت پیش‌نمایش از آیتم، خروجی را در فرمتی غیر از حالت انتخابی در تنظیمات دریافت می‌کردند. در مواردی دیگر هنگام دریافت خروجی اکسل از لیست فاکتورها در تاریخچه‌ی CRM با خطا مواجه می‌شدند. این خطاها در نسخه‌ی جدید رفع شده‌است.<br>
- **شخصی‌سازی؛ رفع خطاهای مرتبط با افزودن فیلدهای اضافه لیست کشویی چندانتخابی و لیست‌های مرتبط**<br>
در نسخه‌ی قبلی، هنگام افزودن فیلد لیست مرتبط و همچنین هنگام استفاده از  مشخصه موجود برای کپی کردن یک فیلد از نوع لیست کشویی چندانتخابی کاربر با خطاهایی مواجه می‌شد. ایجاد فیلد لیست مرتبط با خطا مواجه می‌شد و فیلد لیست کشویی چندانتخابی بدون گزینه‌های موجود در آن به آیتم مقصد انتقال پیدا می‌کرد. خطاهای مذکور در نسخه‌ی جدید رفع شده و هم افزودن فیلد لیست‌های مرتبط و هم استفاده از مشخصه‌ی موجود لیست کشویی چندانتخابی بدون مشکل انجام می‌پذیرد.<br>
- **ویرایش آیتم؛ اصلاح عملکرد نرم‌افزار هنگام ویرایش هم‌زمان دو کاربر بر روی یک آیتم**<br>
با اصلاحات انجام گرفته بر روی نرم‌افزار، از خطای احتمالی هنگام ویرایش هم‌زمان دو کاربر بر روی یک آیتم جلوگیری می‌شود. بر اساس اصلاحات نسخه‌ی جدید، چنانچه یک آیتم توسط دو یا چند کاربر در حال مشاهده باشد، در صورت اعمال تغییرات توسط یک کاربر، سایر کاربران برای ذخیره‌ی هر نوع تغییراتی ملزم به به‌روزرسانی صفحه پیش از اعمال تغییرات خواهندبود. به بیان دیگر، پس از ذخیره‌ی تغییرات توسط یک کاربر، هر یک از کاربران دیگر که صفحه‌ی آیتم را در نرم‌افزار خود باز داشته‌‌باشند، با انتخاب کلید ذخیره با پیغام خطا جهت به‌روزرسانی آیتم روبه‌رو می‌شوند. پس از به‌روزرسانی می‌توانند تغییرات مورد نظر را اعمال و آیتم را ویرایش نمایند.<br>
- **تماس؛ رفع خطای داشبورد مرکز تماس و پاپ‌آپ تماس**<br>
در نسخه‌ی قبلی، کاربران در استفاده از قابلیت شنود و نجوا با مشکلاتی روبه‌رو بودند و در برخی موارد، اطلاعاتی نظیر رنگ هویت و داخل پاسخ‌گو در پاپ‌آپ تماس نمایش داده نمی‌شد. این خطا در نسخه‌ی جدید رفع شده‌است.<br>
