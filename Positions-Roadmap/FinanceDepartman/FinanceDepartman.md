# واحد مالی

شرکت‌ها استراتژی‌های متفاوتی برای فرآیند مالی خود دارند، اگر در حالت کلی در نظر بگیریم وظایف واحد مالی تایید سندهای صادر شده و بررسی گزارشات مالی، تنظیمات شخصی سازی مرتبط با آیتم‌های مالی مثل ساخت انواع فاکتورها، دریافت‌ها و قراردادها است. واحد مالی برای شروع به کار با نرم افزار پیام گستر می‌تواند طبق روال زیر پیش برود.

## 1.	تنظیمات واحد مالی

در ابتدا لازم است واحد مالی [حساب‌های شرکت](https://github.com/1stco/PayamGostarDocs/blob/master/Help/Basic-Information/Financial-account-management/Financial-account-management.md) را در سیستم تعریف کرده و [تنظیمات لینک پرداخت](https://github.com/1stco/PayamGostarDocs/blob/master/Help/Settings/General-settings/payment-pg/payment-pg.md) مشتریان را انجام دهد.

## 2.	بررسی و مدیریت آیتم‌های مالی

انواع فاکتورها، قراردادهای مالی، دریافت‌ها و پرداخت‌‌ها توسط کارشناسان مربوطه در پیام‌گستر صادر می‌شوند و برای تایید، رد و شماره‌گذاری به مدیر واحد مالی ارسال می‌شوند. همچنین با توجه به اینکه می‌توان وجه را به روش‌های مختلفی واریز کرد، پیگیری تسویه حساب‌های اعتباری و چکی، واریز و دریافت وجه نیز به واحد مالی ارسال می‌شوند. بمنظور مشاهده آیتم‌هایی که لازم است تایید و شماره‌گذاری شوند می‌توان از طریق کارتابل تراکنش مربوطه، آیتم‌هایی که در انتظار تایید و شماره‌گذاری هستند را تایید یا رد کرد. به عنوان مثال برای مشاهده فاکتورهای فروش در انتظار می‌توان از طریق کارتابل فاکتور فروش، تایید و شماره‌گذاری فاکتورهارا انجام داد. لازم بذکر است بعد از تایید آیتم‌ مالی مبلغ در مانده حساب مشتری لحاظ شده و به معنای دیگر مشتری بدهکار یا بستانکار خواهد شد.
همچنین برای مشاهده آیتم‌های صادر شده می‌توان از طریق تب خرید، فروش و انبار لیست آیتم مورد نظر را مشاهده کرد.

## 3.	همگام‌ساز مالی

پیام‌گستر قابلیت سینک با نرم‌افزارهای مالی سپیدار، تدبیر، پیوست، راهکاران و همکاران را دارد و در صورت استفاده از ماژول همگام‌ساز مالی بررسی وضعیت سینک آیتم‌ها با واحد مالی می‌باشد.

## 4.	ایجاد سابقه عمومی

جهت ارتباطات درون سازمانی، پیگیری کارهای خود، مدیریت اسناد و سوابق مالی با استفاده از آیتم‌های crm موجود در پیام‌گستر امکان‌پذیر است. همچنین می‌توان برای هر هویت یا آیتم crm، سابقه‌های جدید ایجاد کرد که در ادامه به تفصیل توضیح داده خواهند شد.

•		[قرارملاقات](https://github.com/1stco/PayamGostarDocs/blob/master/Help/Integrated-bank/Database/Records/new-appointment/new-appointment.md): به منظور ایجاد جلسه با افراد شرکت می‌توان از این آیتم استفاده کرد. کارشناس بمنظور مشاهده قرارملاقات‌هایی که در هر روز دارد می‌تواند از طریق   [کارتابل قرارملاقات](https://github.com/1stco/PayamGostarDocs/blob/master/Help/home/widget/Cardboard/Meeting-card/Meeting-card.md)، قرارهای روز جاری خود را مشاهده کند.

•	[وظیفه](https://github.com/1stco/PayamGostarDocs/blob/master/Help/Integrated-bank/Database/Records/New-task/New-task.md): در صورتی که قرار باشد کارشناس یک کار (تسک) جدید انجام دهد یا کاری را کارشناس به فرد دیگری در سازمان ارجاع دهد لازم است در پیامگستر یک وظیفه جدید ایجاد شود. در واقع با ایجاد کردن وظیفه در سیستم برای شخصی که مسوول آن است، فرد از کار جدیدش آگاه می‌شود. بمنظور مشاهده وظیفه‌های جدیدی که باید انجام شود یا وظیفه‌هایی که کارشناس ارجاع داده، می‌توان از طریق [کارتابل وظایف](https://github.com/1stco/PayamGostarDocs/blob/master/Help/home/widget/Cardboard/Task-tracking/2.6.0/Task-tracking.md) اقدام کرد.

•	[یادداشت](https://github.com/1stco/PayamGostarDocs/blob/master/Help/Integrated-bank/Database/Records/New-notes/New-notes.md): برای ثبت کردن برخی از اطلاعات کلی می‌توان با ایجاد یادداشت جدید، اطلاعات را در سابقه آیتم مورد نظر ذخیره کرد.

•	[فایل](https://github.com/1stco/PayamGostarDocs/blob/master/Help/Integrated-bank/Database/Records/new-file/Records.md): برای پیوست کردن فایل‌ها می‌توان از این آیتم استفاده کرد.

•	[نظرات](https://github.com/1stco/PayamGostarDocs/blob/master/Help/Integrated-bank/Database/General-specifications/Comments-home/Comments-home.md): بر روی تمامی آیتم‌های crm، باکس نظرات وجود دارد و می‌توان از آن برای ارتباط با کاربران سیستم استفاده کرد( ارتباطات درون سازمانی). بعنوان مثال کارشناسی می‌خواهد به واحد دیگری موضوعی را یادآوری کند، کاربر می‌تواند بر روی آیتم مرتبط، واحد یا فرد مورد نظر را در قسمت نظرات ذکر و پیام خود را برای وی ثبت کند. کاربر سیستم برای مشاهده تمامی نظراتی که در آن مخاطب واقع شده است می‌تواند از طریق  [ویجت نظرات](https://github.com/1stco/PayamGostarDocs/blob/master/Help/home/widget/Comments/2.6.0/Comments.md) پیام‎ها را مشاهده کند. 

## 5.	ایجاد پیگیری و یادآوری

بر روی تمامی آیتم‌های crm می‌توان [پیگیری و یادآوری](https://github.com/1stco/PayamGostarDocs/blob/master/Help/Integrated-bank/Database/General-specifications/Reminder-and-follow-up/Reminder-and-follow-up.md) تنظیم کرد. به عنوان مثال قرار است کارشناس تسویه حساب مشتری یا تامین کننده‌ای را پیگیری کند، می‌تواند بر روی فاکتور مربوطه تنظیمات پیگیری و یادآوری را ایجاد کند. همچنین برای مشاهده تمامی پیگیری‌ها می‌توان از طریق [ویجت پیگیری](https://github.com/1stco/PayamGostarDocs/blob/master/Help/home/widget/Follow-up-today/Follow-up-today.md) تمامی پیگیری‌های ایجاد شده بر اساس تاریخ را مشاهده کرد و یادآوری‌ها در زمان تنظیم شده به حالت پاپ آپ بر روی صفحه نمایش داده خواهند شد. واضح است پیگیری و یادآوری تنظیم شده بر روی آیتم‌ها برای یادآوری به خود کارشناس است نه کارشناسان دیگر.

## 6.	گزارشات مالی

با استفاده از گزارشات موجود در پیام‌گستر می‌توان انواع گزارشات فروش، خرید، قرارداد، دریافت، پرداخت، درآمد، مانده حساب مشتریان و محاسبه پورسانت را دریافت کرد. لازم بذکر است گزارشات ذکر شده گزارشات آماده سیستمی می‌باشند و در صورت تهیه ماژول گزارش ساز می‌توان گزارش مد نظر خود را ساخته و استفاده کنید.

