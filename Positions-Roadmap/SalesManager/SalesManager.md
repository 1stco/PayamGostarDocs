# مدیر فروش

سیاست‌های فروش در سازمان‌ها متفاوت است و باتوجه به آن شرح وظایف مختلفی را می‌توان برای مدیر فروش در نظر گرفت که از وظایف اصلی مدیر فروش تهیه بانک اطلاعاتی از کمپین‌های تبلیغاتی، دسته بندی اطلاعات، ، مدیریت و بررسی عملکرد تیم فروش، تحلیل گزارشات فروش و بازاریابی، ارائه راهکارهای مؤثر در راستای افزایش سهم بازار و ... است. برای شروع به کار با نرم افزار پیام‌گستر ابتدا لازم است تنظیمات اولیه و شخصی‌سازی آیتم‌های مالی و فروش انجام شده و در ادامه مورد استفاده کاربران قرار گیرد. بنابراین در ادامه دسترسی‌ها و نحوه عملکرد مدیر فروش در پیام‌گستر شرح داده می‌شود.

## تنظیمات راهبری فروش

قبل از شروع به کار با نرم افزار لازم است برخی از تنطیمات توسط مدیر فروش بر اساس نیاز شرکت تنظیم شود که به شرح زیر می‌باشد:

ها	در تنظیمات شخصی سازی می‌توان تنظیمات مربوط به انواع فاکتورها، قراردادها، فرصت‌های فروش و تمامی آیتم‌های CRM را با توجه به نیاز و استراتژی شرکت تنظیم کرد. این تنظیمات عبارت‌اند از: 

-	[ایجاد فیلد و گروه فیلد](https://github.com/1stco/PayamGostarDocs/blob/master/help2.5.4/Settings/Personalization-crm/Overview/General-information/Shared-information-of-system-items/Shared-information-of-system-items.md) در برخی مواقع فیلدهای موجود در آیتم‌ها کافی نمی‌باشند و لازم است برحسب نیاز شرکت فیلدهای دیگری نیز به آیتم اضافه شوند. به عنوان مثال در آیتم پیش‌فاکتور فیلدی جهت تعیین نحوه پرداخت وجه، وجود ندارد ولی با توجه به نیاز شرکت این فیلد در پیش‌فاکتور الزامی می‌باشد. به این منظور می‌توان فیلد و گروه فیلدهایی که لازم است اضافه شوند را از طریق تنظیمات شخصی سازی در آیتم پیش‌فاکتور انجام داد.

-	[تعریف مراحل](https://github.com/1stco/PayamGostarDocs/blob/master/help2.5.4/Settings/Personalization-crm/Overview/General-information/leveling/leveling.md): در برخی مواقع به منظور اینکه فعالیت‌ها طبق مراحل تعریف شده در سازمان پیش بروند لازم
است بر روی آیتم‌ها مرحله‌بندی ایجاد شود. به عنوان مثال برای فرصت فروش می‌توان مراحل فروش را تعریف کرد.

-	[تنظیمات اختصاصی فاکتورها](https://github.com/1stco/PayamGostarDocs/blob/master/help2.5.4/Settings/Personalization-crm/Factor-management/Factor-management.md): انواع مختلف فاکتورها و پیش‌فاکتورها مانند فاکتور رسمی و غیر رسمی یا فاکتورهای مختلف بر اساس خدمات و محصولات، فاکتور برگشت از فروش/خرید و ...را می‌توان ایجاد نمود. تنظیمات مربوط به مالیات، عوارض، صدور حواله خودکار، تعریف امضاء و قالب چاپ، تعریف فرمول محاسبه قیمت کل فاکتور، تعریف الگوی شماره‌گذاری برای هر نوع فاکتور را می‌توان از قسمت شخصی سازی فاکتورها انجام داد.

-	تنظیمات اختصاصی فرصت: در تنظیمات شخصی‌سازی فرصت می‌توان مراحل فرصت‌های فروش را تعریف کرد. لازم به ذکر است در شخصی‌سازی آیتم‌های دیگر مرحله‌بندی الزامی نمی‌باشد ولی در فرصت الزامی است. ایجاد مراحل فروش در آیتم فرصت فروش این امکان را به مدیر می‌دهد که گزارش‌ مرحله‌های مختلف فرصت فروش را دریافت کند.

 [تنظیم الگوی شماره‌گذاری](https://github.com/1stco/PayamGostarDocs/blob/master/help2.5.4/Settings/Numbering-template/Numbering-template.md): در تمامی آیتم‌های مالی الگوی شماره‌گذاری وجود دارد و لازم است که این الگو با توجه به سیاست مدیر فروش تعریف شود. 


[مشخص کردن پورسانت](https://github.com/1stco/PayamGostarDocs/blob/master/help2.5.4/Management-and-reports/Sales-reports/Payroll-calculation/Product-centric-commission/Product-centric-commission.md): مقدار پورسانت در پیامگستر می‌تواند بر اساس کارشناس فروش و محصول تعریف شود. برای آشنایی با چگونگی تعریف پورسانت بر اساس فرد و محصول به دسته‌بندی مشخص کردن پورسانت مراجعه کنید.

[مدیریت محصولات](https://github.com/1stco/PayamGostarDocs/blob/master/help2.5.4/Basic-Information/Product-management/Product-management.md): لازم است محصولات یا خدمات شرکت در قسمت مدیریت محصولات تعریف شوند. 

[مدیریت لیست قیمت](https://github.com/1stco/PayamGostarDocs/blob/master/help2.5.4/Settings/Price-list-management/Price-list-management.md): لیست قیمت‌های مختلف بر اساس انواع فاکتورها و پیش‌فاکتورها می‌توانید از قسمت مدیریت لیست قیمت تعریف کنید. لیست قیمت‌های محصولات یا خدمات را می‌توان به روش‌های مختلف وارد نرم‌افزار کرد.

[مدیریت کلاس‌بندی مشتریان](https://github.com/1stco/PayamGostarDocs/blob/master/help2.5.4/Settings/Customer-classification-management/Customer-classification-management.md): در این قسمت می‌توان کلاس‌بندی‌های مختلفی را بر اساس حجم خرید در فاکتورهای فروش یا قراردادهای مالی ثبت شده در بازه‌های زمانی مختلف برای مشتریان تعریف کرد.

[کنترل موجودی برگشتی](https://github.com/1stco/PayamGostarDocs/blob/master/help2.5.4/Settings/General-settings/Sell/Sell.md): برای کنترل تعداد کالای مرجوع شده، از طریق تنظیمات این قسمت می‌توان فاکتور برگشت از فروش/خرید را به یک فاکتور فروش/خرید متصل کرد.

 [امتیازات پروفایل](https://github.com/1stco/PayamGostarDocs/blob/master/help2.5.4/Integrated-bank/Database/Customer-ratings/Customer-ratings.md): انواع پروفایل (مشتری، تامین‌کننده، رقیب، اپراتور، نماینده) در نرم‌افزار پیامگستر می‌توانند بر اساس فعالیت‌های تعیین شده، کسب امتیاز کنند. به عنوان مثال می‌توان تنظیم کرد برای مشتریان بر اساس حجم خرید یا قراردادهای مالی که تایید می‌شود کسب امتیاز کنند. 

[مدیریت پیام‌های سیستم](https://github.com/1stco/PayamGostarDocs/blob/master/help2.5.4/Basic-Information/Manage-system-messages/2.6.0/Manage-system-messages.md): برای برخی از موقعیت‌های از پیش تعریف شده در نرم‌افزار، می‌توان پیامی را جهت اطلاع رسانی به کاربر یا مشتری ارسال کرد. به عنوان مثال بخواهیم در مواقعی که آیتم مالی رد می‌شود، پیام اطلاع‌رسانی رد شدن آیتم به فروشنده تعیین شده در فاکتور فروش ارسال شود.

### لیست انواع پیام‌های سیستمی مرتبط با دپارتمان فروش:

-	آیتم مالی تایید شد

-	آیتم مالی رد شد

-	لینک پرداخت منقضی شده

-	لینک پرداخت موفق

-	درگاه پرداخت واسط

## برخی از آیتم‌های CRM مهم برای مدیر فروش

برخی از آیتم‌های ارتباط با مشتری به شرح زیر می‌باشند:

-	[فرصت](https://github.com/1stco/PayamGostarDocs/blob/master/help2.5.4/Integrated-bank/Database/Records/New-opportunity/mafhom-opportunity.md): پس از انجام تنظیمات شخصی‌سازی و تعریف مراحل فرصت فروش، حال باید سرنخ‌ها را در یک فرصت فروش جدید عضو کرد. برای عضو کردن گروهی سرنخ‌ها در فرصت فروش جدید، می‌توان در  بانک اطلاعاتی تمام سرنخ‌های مورد نظر را با راست کلیک عضو فرصت فروش جدید کرد. ( تمامی سرنخ‌های مورد نظر را انتخاب کرده > راست کلیک کرده > فرصت جدید را انتخاب کنید).
می‌توان از طریق ایجاد وظیفه و ارجاع دادن آن به کارشناسان، کارشناسان فروش را از وظیفه جدیدشان درباره فرصت فروش جدید مطلع کرد.

-	[آیتم‌های مالی](https://github.com/1stco/PayamGostarDocs/blob/master/help2.5.4/home/widget/Cardboard/Approved-items/Approved-items.md): در صورتی که برای آیتم‌های مالی (پیش‌فاکتورها، فاکتورها و قراردادهای مالی) در شخصی‌سازی تنظیم شده باشد که نیاز به تایید یا شماره‌گذاری دارند، پس از ایجاد آیتم توسط کارشناس مربوطه، آیتم مالی جهت تایید و شماره‌گذاری وارد کارتابل مدیر فروش می‌شود و مدیر از طریق کارتابل آن آیتم مالی می‌تواند آن را تائید کند. برای آشنایی بیشتر به دسته‌بندی آیتم‌های مالی مراجعه کنید.

-	[وظیفه](https://github.com/1stco/PayamGostarDocs/blob/master/help2.5.4/Integrated-bank/Database/Records/New-task/New-task.md): در کنار فرآِیند فروش، می‌توان با ایجاد وظیفه و ارجاع دادن به کاربران، کاربران را از وظایفشان مطلع کرد. از طریق کارتابل وظایف می‌توان تمامی وظایفی را که به شما ارجاع داده شده و شما ارجاع داده‌اید را مشاهده کنید.

## کمپین‌های تبلیغاتی و جمع‌آوری سرنخ‌ها

برای کسب اطلاعات افراد و ایجاد بانک اطلاعاتی روش‌های متفاوتی مثل برگزاری نمایشگاه، ثبت نام افراد در سایت، خرید بانک اطلاعاتی و ... وجود دارد که در نرم‌افزار پیامگستر تمام روش‌ها برای ایجاد بانک اطلاعاتی را می‌توان به یک کمپین تبلیغاتی متصل کرد. ایجاد کردن [کمپین تبلیغاتی](https://github.com/1stco/PayamGostarDocs/blob/master/help2.5.4/Marketing/Advertising-campaign-management/Barname-tablighati.md) در پیامگستر به مدیران کمک می‌کند که هزینه‌های تبلیغات را برآورد کنند و گزارشات لازم را از کمپین‌ها دریافت نمایند.

از طریق بازاریابی و تبلیغات، اطلاعات افراد جمع‌آوری می‌شوند، به افرادی که اطلاعاتشان را تهیه کردیم یک سرنخ یا به معنای دیگر یک مشتری بالقوه گفته می‌شود. مدیر فروش با تکنیک‌های فروش، پرورش سرنخ‌ها را انجام می‌دهد تا آن‌ها را به مخاطب تبدیل کند؛ در واقع مخاطب‌ها همان سرنخ‌هایی هستند که صلاحیت کافی برای تبدیل شدن به مشتری را دارند. (برای آشنایی بیشتر با مفهوم سرنخ، مخاطب و تبدیل کردن سرنخ به مخاطب به [مدیریت سرنخ‌ها و مخاطبان](https://github.com/1stco/PayamGostarDocs/blob/master/help2.5.4/Integrated-bank/Database/mafahim/anva-hoviat.md) مراجعه کنید.)

پس از اتمام کمپین و جمع‌آوری اطلاعات سرنخ‌ها، در این مرحله اطلاعات افراد به عنوان سرنخ در بانک اطلاعاتی وارد می‌شوند. برای وارد کردن اطلاعات در بانک اطلاعاتی مدیر فروش ابتدا باید طبق نیاز و استراتژی خود [دسته بندی‌ها](https://github.com/1stco/PayamGostarDocs/blob/master/help2.5.4/Integrated-bank/Database/Grouping/Grouping.md) (پوشه‌ها) را در بانک اطلاعاتی ایجاد  شود و  [ورورد سرنخ‌ها به بانک اطلاعاتی](https://github.com/1stco/PayamGostarDocs/blob/master/help2.5.4/Integrated-bank/Database/General-specifications/ijad-sarnakh/NewLead.md) انجام شود.

پس از وارد کردن سرنخ‌ها در بانک اطلاعاتی حال باید اطلاعات سرنخ‌ها را در اختیار کارشناسان فروش قرار داد . برای تخصیص سرنخ‌ها به کارشناسان روش‌های مختلفی در سیستم وجود دارد که به شرح زیر می‌باشد:

**1.	اختصاص گروهی سرنخ:** مدیر فروش می‌تواند ابتدا گروه‌های هدف را ایجاد کند. گروه‌های هدف با توجه به استراتژی‌های مدیر فروش ساخته می‌شوند، به عنوان مثال می‌توان گروه ‌هدف‌ها را بر حسب سمت کارشناسان فروش یا زمینه‌ فعالیت‌های متفاوت ایجاد کرد . سپس سرنخ‌ها را وارد گروه‌های هدف کرده و گروه هدف به کارشناس فروش اختصاص داده شود. (برای آشنایی بیشتر به گروه‌های هدف و اختصاص دادن به کارشناس به دسته بندی [تخصیص سرنخ‌ها به کارشناسان فروش ](https://github.com/1stco/PayamGostarDocs/blob/master/help2.5.4/Integrated-bank/Target-groups/mafhom-target-group.md) مراجعه کنید.) همچنین می‌توان جهت مشاهده سرنخ‌های تخصیص داده شده به هر کارشناس از طریق گزارشات فرصت اقدام کرد.

**2.	اختصاص تکی سرنخ:** بمنظور اختصاص هر سرنخ به کارشناس فروش مربوطه خود بصورت تکی می‌توان از طریق [صفحه هویت](https://github.com/1stco/PayamGostarDocs/blob/master/help2.5.4/Integrated-bank/Database/General-specifications/General-specifications.md) یا [راست کلیک](https://github.com/1stco/PayamGostarDocs/blob/master/help2.5.4/Integrated-bank/Database/Notes/clickrast-hoviat.md) در بانک اطلاعاتی این اقدام را انجام داد.

## گزارشات

در نرم‌افزار پیامگستر می‌توان برحسب نیاز به روش‌های مختلفی گزارشات را دریافت کرد. گزارشات در نرم‌افزار پیامگستر به دو حالت گزارشات سیستمی و مشاهده لیست آیتم‌ها می‌باشند.

**1.**	[گزارشات سیستمی](https://github.com/1stco/PayamGostarDocs/blob/master/help2.5.4/Management-and-reports/Analysis-reports/Sales-status-chart/Sales-status-chart.md): گزارشاتی که بصورت پیشفرض در قسمت گزارشات نرم‌افزار موجود هستند و شامل: گزارشات فرصت، گزارشات تراکنش‌های فروش، محاسبه پورسانت، گزارشات افتراق، مشتریان غیرفعال، مانده حساب مشتریان، گزارشات قرارداد، گزارشات تراکنش‌های مالی، گزارشات درآمد، نتایج کمپین و گزارشات امتیازات است.

**2.**	 [دریافت خروجی از لیست آیتم‌ها](https://github.com/1stco/PayamGostarDocs/blob/master/help2.5.4/Customer-relationship-management/CRM-History/CRM-History.md): در پیامگستر می‌توان از قسمت لیستی هر آیتم‌ crm، با استفاده از فیلتر اطلاعات می‌توان اطلاعات مورد نیاز را دریافت کرد. آیتم‌های crm ای شامل: لیست فرصت‌ها، لیست تماس‌ها، لیست تخصیص یافته‌ها، لیست قراردادها، لیست فاکتورها، لیست تمام سوابق و فیلتر پیشرفته سوابق است. به عنوان مثال اگر بخواهیم بدانیم به کارشناس فروش x چه سرنخ‌هایی اختصاص داده‌ شده، می‌توان از قسمت فیلتر لیست تخصیص یافته‌ها اطلاعات را بدست آورد.

بمنظور آشنایی بیشتر می‌توانید مباحث [مدیریت بانک اطلاعاتی](https://github.com/1stco/PayamGostarDocs/blob/master/help2.5.4/Category-docs/Database-management.md)
، راهنمای شروع به کار کاربر
 و [مباحث پایه مدیریت ارتباط با مشتریان](https://github.com/1stco/PayamGostarDocs/blob/master/help2.5.4/Category-docs/Crm-basic.md)  و کارشناس فروش
را مطالعه کنید.




