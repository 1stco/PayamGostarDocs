# مدیر تبلیغات

مدیر تبلیغات در سازمان، می‌بایست قدرت تحلیل و بررسی اطلاعات مشتریان و استفاده درست از ابزارهای تبلیغاتی داشته باشد. از عمده وظایفی که یک مدیر تبلیغات بر عهده دارد، می‌توان به موارد زیر اشاره کرد:

-  مدیریت یکپارچه اطلاعات و تجزیه و تحلیل رفتار مشتریان 

- برنامه‌ریزی و اجرای کمپین‌های تبلیغاتی

-  تحلیل کمپین‌های بازاریابی

-  پیش‌بینی استراتژی‌های بازاریابی در آینده

- اجرای برنامه‌های تبلیغاتی و جمع‌آوری سرنخ‌ها 


## مدیریت یکپارچه اطلاعات و تجزیه و تحلیل رفتار مشتریان 

مدیر تبلیغات می‌بایست شناخت کاملی از اطلاعات و ویژگی‌های مشتریان داشته باشد تا با بررسی اطلاعات آن‌ها، نوع محتوای پیام و همچنین بهترین نوع ابزار ارسال تبلیغات برای مخاطبین را ترتیب دهد. در واقع شناخت و تسلط بر این موضوع موجب می‌شود احتمال اثربخشی برنامه‌های تبلیغاتی (اینترنتی و غیر اینترنتی) را بیشتر کند. بنابراین با ارسال انبوه پیامک، ایمیل و فکس به صورت اختصاصی برای مخاطبین، مشتریان احتمالی به درستی به مسیر فروش هدایت شده و از طریق بخش مدیریت کمپین‌های تبلیغاتی، بهره وری هر استراتژی تبلیغاتی به منظور تبدیل مخاطبین به مشتری ارزیابی می‌شود.

## برنامه‌ریزی و اجرای کمپین‌های تبلیغاتی

مدیر تبلیغات، وظیفه دارد پس از جمع آوری اطلاعات مشتریان، کمپین تبلیغاتی را طراحی و راه اندازی کند. قبل از آن لازم است با [مفهوم کمپین](https://github.com/1stco/PayamGostarDocs/blob/master/Help/Marketing/Advertising-campaign-management/Mafhom-campain.md) و طریقه [ایجاد کمپین](https://github.com/1stco/PayamGostarDocs/blob/master/Help/Marketing/Advertising-campaign-management/Advertising-campaign-management.md) آشنا باشد. برنامه‌های تبلیغاتی که قرار است در کمپین طراحی شده، اجرا شوند را می‌بایست در قسمت [تعریف برنامه‌های تبلیغاتی](https://github.com/1stco/PayamGostarDocs/blob/master/Help/Marketing/Advertising-campaign-management/Barname-tablighati.md)، تعریف نماید. 

برنامه‌های تبلیغاتی در پیامگستر، در 4 نوع رسانه شامل پیام کوتاه، ایمیل، فکس و چاپ قابل اجرا می‌باشد. با توجه به برنامه‌تبلیغاتی تعیین شده، مدیر تبلیغات می‌بایست از این ابزارها برای ارسال محتوای تبلیغاتی خود به مخاطبان به بهترین شکل ممکن، استفاده نماید.

برای اجرای یک برنامه‌تبلیغاتی می‌بایست با اطلاعات مشترکی که برای ارسال پیام از تمام ابزار‌ها به کار برده می‌شود، آشنا شود. این اطلاعات شامل [اطلاعات پیام](https://github.com/1stco/PayamGostarDocs/blob/master/Help/Marketing/moshtarak-abzar/gam-yk/gam-yk.md)، [مدیریت محتوای پیام](https://github.com/1stco/PayamGostarDocs/blob/master/Help/Marketing/moshtarak-abzar/gam-do/gam-do.md) و [مدیریت مخاطبین پیام](https://github.com/1stco/PayamGostarDocs/blob/master/Help/Marketing/email/Advertising-event-email/3-matn-roydad-email/3-matn-roydad-email.md) می‌باشد.

از طریق ابزارهای تبلیغاتی [پیام کوتاه](https://github.com/1stco/PayamGostarDocs/blob/master/Help/Marketing/sms/sms.md) و [ایمیل](https://github.com/1stco/PayamGostarDocs/blob/master/Help/Marketing/email/email.md) قادر خواهد بود برنامه‌های تعاملی و دوطرفه را مانند نظرسنجی و مسابقه را راه اندازی و اجرا نماید. 

برای هر کدام از برنامه‌های تبلیغاتی ایجاد شده توسط ایمیل، پیام کوتاه، و فکس، امکان مشاهده لیست پیام‌های ارسال شده و دریافتی و وضعیت ارسال آنها توسط مدیر تبلیغات وجود دارد. در قسمت تحلیل نتایج موجود در صفحه اصلی برنامه‌تبلیغاتی مورد نظر، این امکان برای مدیر تبلیغات وجود دارد که اطلاعات و نتایج به دست آمده از برنامه‌تبلیغاتی،  تحلیل و بررسی نماید و در نتیجه،تصمیمات اساسی در راستای تبلیغات موثرتر در آینده اتخاذ نماید. این اطلاعات شامل نمودارهای [تحلیل نتایج](https://github.com/1stco/PayamGostarDocs/blob/master/Help/Marketing/Advertising-analysis-chart/Advertising-analysis-chart.md)، [اطلاعات کلی](https://github.com/1stco/PayamGostarDocs/blob/master/Help/Marketing/Advertising-analysis-chart/etelat-koli/etelatkoli.md)، نسبت‌های مهم، خطاها و پیشنهاد ما می‌باشد.

## تحلیل کمپین‌های تبلیغاتی 

همانطور که گفته شد مدیر تبلیغات می‌بایست دانش تحلیل و بررسی داده‌های به دست آمده از اطلاعات مخاطبان و برنامه‌های تبلیغاتی را داشته باشد.

پس از برگزاری کمپین‌های تبلیغاتی، مدیر تبلیغات می‌بایست تمام جزئیات اعم از هزینه‌های کمپین، تعداد مخاطبان جذب شده، مجموع درامد حاصل از فروش و ... را بررسی کند. چراکه به موجب این کار، این نتیجه حاصل می‌شود که کدام کمپین بازدهی بیشتر در سازمان داشته و کدام برنامه‌تبلیغاتی موثر تر بوده است. در نتیجه مدیر تبلیغات با استفاده از این اطلاعات، برای بازارایابی و توسعه فروش سازمان در آینده، پیش بینی‌های لازم را به عمل می‌آورد و بهترین تصمیمات را برای بهره وری بهتر اتخاذ نماید.

در قسمت  [بازاریابی و فروش در یک نگاه](https://github.com/1stco/PayamGostarDocs/blob/master/Help/Management-and-reports/Analysis-reports/Marketing-and-sales-at-a-glance/Marketing-and-sales-at-a-glance.md)، دید کلی نسبت به وضعیت بازاریابی و فروش در سیستم را نشان می‌دهد. در واقع با استفاده از نمودارهای موجود در این قسمت، می‌تواند تعداد کمپین‌ها، برنامه‌های تبلیغاتی مربوطه، تعداد جامعه هدف ارسال شده، مخاطب مرتبط شده و فرصت، پیش فاکتور، فاکتور و قرارداد‌های مرتبط را به ترتیب و در بازه زمانی قابل انتخاب مشاهده نماید.

در نمودار [وضعیت بازاریابی](https://github.com/1stco/PayamGostarDocs/blob/master/Help/Management-and-reports/Analysis-reports/Marketing-Status-Chart/Marketing-Status-Chart.md)، به مدیر تبلیغات کمک می‌کند که درصد جذب مشتریان از راه‌های مختلف و نحوه آشنایی مخاطبان با سیستم را مشاهده و  بررسی نماید.


همچنین با استفاده از گزارش [تحلیل کمپین](https://github.com/1stco/PayamGostarDocs/blob/master/Help/Management-and-reports/Analysis-reports/Campaign-Analysis-Chart/Campaign-Analysis-Chart.md)، این امکان وجود دارد اطلاعات کاملی از کمپین طراحی شده  و هرینه‌ها و درامدهای حاصله به دست آورد. گزارش نمایش داده شده شامل نمودار تحلیل آن کمپین، تعداد فعالیت‌های crm، تعداد تماس‌های ورودی و خروجی و از دست رفته در بازه زمانی زمانی کمپین تعیین شده است.

