# کارشناس فروش  

شرکت‌ها استراتژی‌های متفاوتی برای فرآیند فروش دارند، ولی اگر در حالت کلی در نظر بگیریم وظایف اصلی کارشناس فروش کسب اطلاعات لازم درباره مشتری‌ها، مذاکره با افراد و در نهایت فروش محصولات یا خدمات به افراد است.کارشناس فروش برای شروع به کار با نرم افزار پیام گستر می‌تواند طبق روال زیر پیش برود.

## مدیریت سرنخ‌ها و مخاطبان


**1.** در ابتدا باید اطلاعات هویت‌ها را در بانک اطلاعاتی به عنوان سرنخ یا مخاطب وارد کرد. در پیامگستر چند نوع عملکرد برای هویت‌ها وجود دارد. در حالتی که به عنوان مثال تنها یک شماره تماس یا یک وبسایت داریم و اطلاعات بیشتری در اختیارمان نمی‌باشد یا حتی مطمئن نیستیم که بتوانیم در آینده با این شخص همکاری داشته باشیم، یک سرنخ ثبت می‌کنیم. پس از کسب اطلاعات لازم درباره سرنخ و تائید شدن صلاحیت سرنخ برای همکاری با ما، می‌توانیم عملکرد هویت را از سرنخ به مخاطب تبدیل کنیم.

پس از ذخیره اطلاعات اولیه سرنخ‌ها، نوار ابزاری در [صفحه هویت](https://github.com/1stco/PayamGostarDocs/blob/master/help2.5.4/Integrated-bank/Database/General-specifications/General-specifications.md) ایجاد می‌شود که دارای صفحات متفاوتی است مثل صفحه جزئیات، سوابق، فرصت‌ها و ... . به عنوان مثال از صفحه جزئیات می‌توان اطلاعات بیشتری به هویت اضافه کرد و این ویژگی به ما کمک می‌کند در برخوردهای بعدی با هویت عملکرد بهتری داشته باشیم. یا از صفحه سوابق می‌توان تمام آیتم‌هایی را که برای هویت ایجاد شده است را مشاهده کنید.

زمانی که برای ما صلاحیت سرنخ برای تبدیل شدن به مخاطب تایید شد، می‌توان از طریق کلیک تبدیل هویت در [نوار ابزار مشخصات](https://github.com/1stco/PayamGostarDocs/blob/master/help2.5.4/Integrated-bank/Database/General-specifications/Specifications-toolbar/Specifications-toolbar.md)، هویت را از سرنخ به مخاطب تغییر داد. اگر سرنخ مورد تایید برای ما نباشد، کلیک عدم کفایت سرنخ را زده و در حالت نامشخص قرار می‌گیرد.

**2.** برای مشاهده‌ی هویت‌های ثبت شده در بانک اطلاعاتی سه روش وجود دارد:

a. در بانک اطلاعاتی وارد دسته‌بندی مورد نظر شوید و هویت مورد نظر را انتخاب کنید.

b. از طریق ویجت جست و جوی پیشرفته نام هویت مورد نظر را جست و جو کنید. 

c. از طریق صفحه جست و جوی پیشرفته هویت مورد نظر را جست جو کنید.

(برای آشنایی بیشتر به مشاهده و جست و جوی هویت‌ها به دسته بندی سرنخ‌‌ها و مخاطبان مراجعه شود.)

## تبدیل فرصت فروش به معاملات

**1.**پس از ایجاد هویت‌ها در بانک اطلاعاتی، می‌توان با ایجاد فرصت فروش جدید برای هویت‌ مورد نظر فرآیند فروش را شروع کرد. کارشناس فروش طبق مراحلی که از قبل برای فرصت فروش تعیین شده، مراحل را انجام می‌دهد و نتایج هر مرحله را در [سوابق فرصت](https://github.com/1stco/PayamGostarDocs/blob/master/help2.5.4/Integrated-bank/Database/Opportunities/Opportunities.md) ثبت می‌کند . به عنوان مثال اگر مرحله اول برقراری تماس با هویت باشد کارشناس پس از ایجاد تماس، نتیجه گفت و گو را در صفحه برقراری تماس در سوابق فرصت ثبت می‌کند.

### برخی از  سوابقی که می‌توان ثبت کرد به شرح زیر می‌باشد:

-	ثبت [قرارملاقات](https://github.com/1stco/PayamGostarDocs/blob/master/help2.5.4/Integrated-bank/Database/Records/new-appointment/new-appointment.md) با مشتری 

-	[برقراری تماس](https://github.com/1stco/PayamGostarDocs/blob/master/help2.5.4/Integrated-bank/Database/calls-h/Click-to-call.md) با مشتری و[ثبت نتیجه تماس تلفنی](https://github.com/1stco/PayamGostarDocs/blob/master/help2.5.4/Integrated-bank/Database/Records/New-phone-call/New-phone-call.md) 

-	[ایجاد یادآوری و پیگیری](https://github.com/1stco/PayamGostarDocs/blob/master/help2.5.4/Integrated-bank/Database/General-specifications/Reminder-and-follow-up/Reminder-and-follow-up.md) 

-	[ایجاد یادداشت](https://github.com/1stco/PayamGostarDocs/blob/master/help2.5.4/Integrated-bank/Database/Records/New-notes/New-notes.md) 

-	[ایجاد وظیفه](https://github.com/1stco/PayamGostarDocs/blob/master/help2.5.4/Integrated-bank/Database/Records/New-task/New-task.md)

-	[ایجاد فایل](https://github.com/1stco/PayamGostarDocs/blob/master/help2.5.4/Integrated-bank/Database/Records/new-file/Records.md)

پس از ثبت سوابق فرصت، در آخرین مرحله کارشناس موفق بودن یا ناموفق بودن فرصت فروش را مشخص می‌کند. موفق یا ناموفق بودن فرصت فروش و دلایل موفقیت یا شکست فرصت را می‌توان در گزارش‌‌های سازمانی استخراج نمود. کارشناس فروش می‌تواند تمامی فرصت هایی را که تاکنون پایان نیافته‌ یا به اصطلاح [فرصت باز](https://github.com/1stco/PayamGostarDocs/blob/master/help2.5.4/home/widget/Chart/Chart.md) هستند و [تمامی فرصت](https://github.com/1stco/PayamGostarDocs/blob/master/help2.5.4/Customer-relationship-management/Opportunities/Opportunities.md) فروش‌هایی را که ایجاد کرده را ببیند.
 
**2.** کارشناس فروش پس از طی کردن مراحل فرصت فروش و موفق شدن در مذاکره با مشتری، حال باید طبق سیاست‌های سازمان اقدامات لازم درخصوص صدور آیتم‌های مالی صورت گیرد. در حالت کلی قابلیت‌های پیامگستر برای شروع معاملات به شرح زیر می‌باشد (لازم به ذکر است هر شرکت باتوجه به استراتژی خود از این قابلیت‌ها استفاده می‌کند، به عنوان مثال در برخی از شرکت‌ها بجای صدور فاکتور فروش، قرارداد مالی تنظیم می‌شود).

**1. صدور پیش‌فاکتور فروش:** در پیامگستر از چند طریق می‌توان پیش‌فاکتور فروش را برای مشتری صادر کرد. ساده‌ترین و سریع‌‎ترین راه در صورت استفاده از [فرصت](https://github.com/1stco/PayamGostarDocs/blob/master/help2.5.4/Integrated-bank/Database/Records/New-opportunity/mafhom-opportunity.md)، صدور پیش‌فاکتور از روی فرصت فروش می‌باشد. یه معنای دیگر ایجاد [ایجاد سابقه برای فرصت](https://github.com/1stco/PayamGostarDocs/blob/master/help2.5.4/Integrated-bank/Database/Records/New-opportunity/New-opportunity.md) (پیش‌فاکتور فروش)  است.

روش‌های دیگر ایجاد صدور [پیش‌فاکتور فروش](https://github.com/1stco/PayamGostarDocs/blob/master/help2.5.4/Integrated-bank/Database/Records/Pre-invoice-new-invoice/Pre-invoice-new-invoice.md):

-	از طریق صفحه هویت > تماس جدید > پیش‌فاکتور جدید

-	از طریق سربرگ کارتابل من > پیش‌فاکتور فروش جدید

-	از طریق سربرگ خرید، فروش، انبار > پیش‌فاکتور فروش

**2.** [صدور فاکتور فروش](https://github.com/1stco/PayamGostarDocs/blob/master/help2.5.4/Integrated-bank/Database/Records/Pre-invoice-new-invoice/Pre-invoice-new-invoice.md): همانند صدور پیش‌فاکتور فروش است. 

**3. ایجاد قرارداد:**  برای آشنایی کامل با صدور قرارداد مالی به دسته‌بندی [قرارداد](https://github.com/1stco/PayamGostarDocs/blob/master/help2.5.4/Integrated-bank/Database/Records/New-contract/New-contract.md) مراجعه کنید.

**4. [دریافت](https://github.com/1stco/PayamGostarDocs/blob/master/help2.5.4/Integrated-bank/Database/Records/Get-new/Get-new.md) پول از مشتری:** مشتری می‌تواند به روش‌های مختلفی وجه را پرداخت کند، به عنوان مثال پرداخت کارت به کارت، [لینک دریافت](https://github.com/1stco/PayamGostarDocs/blob/master/help2.5.4/Integrated-bank/Database/Payment-links/Create-payment-link/Create-payment-link.md)، چکی، اعتباری و ... . با توجه به نوع پرداختی که مشتری انجام داده لازم است در سیستم یک دریافت برای فاکتور مربوطه صادر شود. لازم بذکر است در صورت استفاده از لینک پرداخت، یک دریافت خودکار در سیستم ثبت ‌می‌شود.

**برگشت از فروش(کالای مرجوعی):** اگر روند فروش در شرکت شما بصورتی باشد که در عوض صدور فاکتور فروش قرارداد مالی صادر شود، می‌بایست برای لغو قرارداد تاریخ پایان قرارداد را تغییر دهید.

برای آشنایی کامل با صدور فاکتور برگشت از فروش و پرداخت پول به مشتری به دسته بندی [برگشت از فروش](https://github.com/1stco/PayamGostarDocs/blob/master/help2.5.4/Integrated-bank/Database/Records/Return-invoice-from-sales/Return-invoice-from-sales.md) (کالای مرجوعی) مراجعه کنید.

بمنظور آشنایی بیشتر می‌توانید مباحث [مدیریت بانک اطلاعاتی](https://github.com/1stco/PayamGostarDocs/blob/master/help2.5.4/Category-docs/Database-management.md)
، راهنمای شروع به کار کاربر
 و [مباحث پایه مدیریت ارتباط با مشتریان](https://github.com/1stco/PayamGostarDocs/blob/master/help2.5.4/Category-docs/Crm-basic.md) را مطالعه کنید.
