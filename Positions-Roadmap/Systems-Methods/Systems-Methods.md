
# کارشناس سیستم‌ها و روش‌ها


کارشناس سیستم‌ها و روش‌ها وظایف و مسئولیت‌های زیادی در سازمان دارد. به طور کلی وظایف این کارشناس در نرم افزار پیام‌گستر را می‌توان در 5 گروه دسته بندی کرد.

**1-**	مدیریت کاربران و چارت سازمانی

**2-**	تنظیمات راهبری

**3-**	شخصی سازی آیتم‌های CRM

**4-**	مدیریت چرخه کاری و پیاده سازی فرآیندها

**5-**	گزارش سازی 


## مدیریت کاربران و چارت سازمانی


سپس وظیفه دارد شعبات و دپارتمان‌ها و سمت‌های سازمان را طراحی و تعیین نماید. در واقع مشخص کردن چارت سازمانی بر عهده کارشناس سیستم‌ها و روش‌هاست. برای این کار می‌بایست به قسمت [مدیریت شعب، دپارتمان و سمت‌ها](https://github.com/1stco/PayamGostarDocs/blob/master/Help/Basic-Information/branches-department/2.6.0/branches-department.md) مراجعه کند.

در نظر داشته باشد در این قسمت نیز می‌تواند میزان دسترسی هر یک از سمت‌ها و دپارتمان‌ها به بخش‌های مختلف نرم افزار را مشخص نماید. پس از تعریف دپارتمان و سمت‌ها، می‌بایست برای کاربران سیستم حکم پرسنلی مربوطه را تعریف کند. برای این کار به قسمت [مدیریت حکم‌های پرسنلی](https://github.com/1stco/PayamGostarDocs/blob/master/Help/Settings/Personnel-command-management/2.6.0/Personnel-command-management.md) رجوع می‌کند و می‌بایست مشخص کند، هر کاربر چه سمتی داشته باشد.


## تنظیمات راهبری سیستم 


کارشناس سیستم و روش‌ها وظیفه دارد تنظیمات راهبری سیستم که برای یک بار در سیستم تعریف می‌شود را انجام دهد. این تنظیمات در بخش‌های مختلف نرم افزار استفاده می‌شود.

برای ویرایش فیلدهای پیش فرض آیتم‌ها، می‌بایست به قسمت [مدیریت آیتم‌های سیستم](https://github.com/1stco/PayamGostarDocs/blob/master/Help/Basic-Information/Management-of-system-items/Management-of-system-items.md) رجوع کند.

برای ویرایش پیام‌های سیستم مانند محتوای پیام و ابزار ارتباطی ارسال آن می‌بایست به قسمت [مدیریت پیام‌های سیستم](https://github.com/1stco/PayamGostarDocs/blob/master/Help/Basic-Information/Manage-system-messages/2.6.0/Manage-system-messages.md) مراجعه کند.

برای مدیریت انواع پروفایل‌ها که شامل امتیاز دهی به پروفایل‌ها و تعریف قوانین مربوط به امتیاز می‌باشد می‌بایست به قسمت [مدیریت امتیازات انواع پروفایل](https://github.com/1stco/PayamGostarDocs/blob/master/Help/Settings/Manage-all-kinds-of-profiles/edit-profile.md) رجوع کند.

برای ارسال‌های گروهی در بخش تبلیغات، نیاز به تنظیمات اولیه مانند تعریف اعیاد و مناسبت‌ها و مدیریت پیام‌های الگو که اعمال آن بر عهده کارشناس سیستم و روش‌ها است. در ارسال گروهی پیام‌ها نیاز به یک قالب پیام و الگوی از قبل آماده شده می‌باشد تا سرعت فرآیند ارسال پیام‌ها افزایش یابد. کارشناس سیستم و روش‌ها وظیفه دارد این تنظیمات را در قسمت [مدیریت پیام‌های الگو](https://github.com/1stco/PayamGostarDocs/blob/master/Help/Basic-Information/Model-message-management/Model-message-management.md) تعریف و اعمال نماید. همچنین در قسمت [مدیریت اعیاد و مناسبت‌ها](https://github.com/1stco/PayamGostarDocs/blob/master/Help/Basic-Information/Holiday-management-and-occasions/Holiday-management-and-occasions.md)، می‌بایست روزهای تعطیل و مناسبت‌های مهم سال را جهت استفاده در ارسال گروهی پیام‌ها تعریف و مشخص نماید.

کارشناس سیستم و روش‌ها، مسئولیت مدیریت زبان‌های نرم افراز را برعهده دارد. در [قسمت مدیریت زبان‌ها](https://github.com/1stco/PayamGostarDocs/blob/master/Help/Basic-Information/Language-management/System-language/System-language.md)، می‌بایست زبان مورد استفاده نرم افزار را انتخاب کند و در صورت نیاز زبان جدیدی را در نرم افزار تعریف نماید. لازم به ذکر است، این امکان وجود دارد برای تمام عبارت‌های که در سیستم به صورت اخطار نمایش داده می‌شود، ویرایش صورت بگیرد یا به زبان‌های مختلفی این عبارات نمایش داده شود. به منظور این کار، می‌بایست به [قسمت ویرایش عبارت‌ها](https://github.com/1stco/PayamGostarDocs/blob/master/Help/Basic-Information/Language-management/Edit-phrases/Edit-phrases.md) مراجعه کند.

کارشناس مربوطه، برای تنظیم الگوی شماره گذاری برای آیتم‌های مالی، می‌بایست در[ قسمت الگوی شماره گذاری](https://github.com/1stco/PayamGostarDocs/blob/master/Help/Settings/Numbering-template/Numbering-template.md)، الگوی جدید تعریف کند و در شخصی سازی آن آیتم، الگوی مورد نظر را انتخاب نماید.در نظر داشته باشد، امکان این وجود دارد برای هویت‌ها و هر یک از آیتم‌های مالی مانند فاکتور‌ها، دریافت و پرداخت، قراردادها به صورت منحصر به فرد الگوی شماره گذاری تعریف شود تا هنگام ثبت آن آیتم به صورت خودکار، شماره مربوط به آن در سیستم ثبت شود.


## شخصی سازی آیتم‌های CRM


کارشناس سیستم و روش‌ها مسئولیت طراحی و شخصی سازی تمام آیتم‌های CRM را با توجه به نیاز سازمان و برنامه ریزی فرآیندها را بر عهده دارد. [تعریف مجوز‌های آیتم‌ها](https://github.com/1stco/PayamGostarDocs/blob/master/Help/Settings/Personalization-crm/Overview/General-information/Item-permissions/Item-permissions.md)، [تنظیم قالب پیش نمایش](https://github.com/1stco/PayamGostarDocs/blob/master/Help/Settings/Personalization-crm/Overview/General-information/PrintTemplateSetting/PrintTemplateSetting.md)،[طراحی فرم‌ها](https://github.com/1stco/PayamGostarDocs/blob/master/Help/Settings/Personalization-crm/Overview/General-information/Form-designer/Form-designer.md)، [تنظیم فیلدهای اضافه](https://github.com/1stco/PayamGostarDocs/blob/master/Help/Settings/Personalization-crm/Overview/General-information/Add-features/2.6.0/Add-features.md) و  [مرحله بندی](https://github.com/1stco/PayamGostarDocs/blob/master/Help/Settings/Personalization-crm/Overview/General-information/leveling/leveling.md) از جمله وظایفی است که به صورت مشترک در تمام آیتم‌های سیستم وجود دارد و قابل ویرایش توسط کارشناس نامبرده می‌باشد.

در قسمت شخصی سازی هویت‌ها، علاوه بر [تنظیمات اختصاصی هویت‌ها](https://github.com/1stco/PayamGostarDocs/blob/master/Help/Settings/Personalization-crm/personalization-hoviat/personalization-hoviat.md) و فیلدهای اضافه آن، امکان شخصی سازی فیلدهای پیش فرض هویت شامل رنگ، شهر یا کشور و نشانی وجود دارد. تنظیمات مربوط به آن در قسمت‌های [مدیریت رنگ‌ها](https://github.com/1stco/PayamGostarDocs/blob/master/Help/Basic-Information/Color-management/Color-management.md)، [مدیریت شهر و کشور](https://github.com/1stco/PayamGostarDocs/blob/master/Help/Basic-Information/Management-of-countries-provinces-and-cities/Management-of-countries-provinces-and-cities.md)، مدیریت نشانی‌ها قابل تعریف می‌باشد.

در نظر داشته باشد، برای ثبت هویت‌ها در سیستم، نیاز است تنظیمات مربوط به هویت‌ها، از قبل در سیستم انجام شده باشد. در قسمت تنظیمات کلی سیستم، می‌تواند تنظیمات اولیه هویت‌ها شامل [محدود کردن مشاهده مخاطبان](https://github.com/1stco/PayamGostarDocs/blob/master/Help/Settings/General-settings/security/mahdod-moshahede.md) [جلوگیری از ثبت اطلاعات تکراری](https://github.com/1stco/PayamGostarDocs/blob/master/Help/Settings/General-settings/system/tekrari-mokhatab.md)، انتخاب هویت‌های پیش فرض و همچنین تنظیمات مربوط به دسته بندی کاربران و  [مخاطبان ناشناس](https://github.com/1stco/PayamGostarDocs/blob/master/Help/Settings/General-settings/Anonymous-audience/Anonymous-audience.md) را بررسی و تنظیم نماید.

در شخصی سازی آیتم‌های مالی، در نظر داشته باشد می‌بایست در صورت الزام تایید و شماره گذاری آن آیتم، تیک مربوط به آن را زده باشد. لازم به ذکر است در این قسمت، امکان انتخاب الگوی شماره گذاری جهت درج شماره برای آن آیتم مالی وجود دارد. 
همچنین می‌بایست برای آیتم‌های مالی دریافت و پرداخت،  تنظیمات  مربوط به [لینک پرداخت](https://github.com/1stco/PayamGostarDocs/blob/master/Help/Settings/General-settings/payment-pg/payment-pg.md)، [پرداخت آنلاین](https://github.com/1stco/PayamGostarDocs/blob/master/Help/Integrated-bank/Database/Payment-links/Create-payment-link/Create-payment-link.md) و [تنظیمات ارز](https://github.com/1stco/PayamGostarDocs/blob/master/Help/Settings/Currency-setting/Currency-setting.md) را اعمال نماید.


کارشناس مربوطه، می‌بایست با توجه به چرخه کاری که قرار است روی آیتمی‌پیاده سازی کند، فیلدهای اضافه موردنیاز آن را در بخش شخصی سازی آن آیتم تعریف کند. برای مثال اگر قرار است در آینده فرآیندی بر روی فرم مرخصی پیاده سازی شود، لازم است فیلد‌های مربوط به آن مانند فیلد تاریخ مرخصی، فیلد علت مرخصی و هر فیلد موردنیاز را در بخش شخصی سازی آن فرم ساخته شود.

در شخصی سازی قرار ملاقات‌ها، می‌بایست ابتدا تقویم‌های مورد نیاز سازمان را تعریف نماید و میزان دسترسی کاربران اعم از خواندن و نوشتن بر روی تقویم‌ها را در قسمت [مدیریت تقویم‌ها](https://github.com/1stco/PayamGostarDocs/blob/master/Help/Basic-Information/Calendar-management/2.6.0/Calendar-management.md) مشخص نماید. سپس می‌بایست محل برگزاری قرار ملاقات‌ها که شامل اتاق جلسات موجود در شرکت می‌باشد را در قسمت [مدیریت اتاق‌ها](https://github.com/1stco/PayamGostarDocs/blob/master/Help/Basic-Information/Room-management/Room-management.md) تعریف نماید.


## مدیریت چرخه کاری و پیاده سازی فرآیندها


کار اصلی کارشناس سیستم‌ها و روش‌ها، طراحی و  پیاده سازی فرآیندهای سازمان و نظارت بر اجرای درست آن می‌باشد.
برای این کار، می‌بایست ابتدا با [مفاهیم فرآیند](https://github.com/1stco/PayamGostarDocs/blob/master/Help/Settings/Personalization-crm/Overview/Process-design/mafahim-bpms/mafhom-bpms.md)، [اجزای فرآیند](https://github.com/1stco/PayamGostarDocs/blob/master/Help/Settings/Personalization-crm/Overview/Process-design/mafahim-bpms/mafhom-ajza.md) و [مراحل ایجاد فرآیند](https://github.com/1stco/PayamGostarDocs/blob/master/Help/Settings/Personalization-crm/Overview/Process-design/mafahim-bpms/Marahel-ijad.md) آشنا باشد. سپس با استفاده از ابزار طراحی پیام‌گستر، فرآیند خود را طراحی کند.

کارشناس مربوطه، با توجه به استراتژی و و نیاز‌های سازمان، فرآیند خود را با استفاده از ابزارهای کارتابل، اقدام و فعالیت‌ها پیاده سازی می‌کند.

همچنین وظیفه دارد بر اجرای درست فرآیند و تغییرات آن نظارت داشته باشد. برای این کار، این امکان را دارد در قسمت گزارشات فرآیندی، از فرآیند‌های در حال اجرا گزارش تهیه نماید. این گزارش‌ها شامل [گزارش دیاگرام](https://github.com/1stco/PayamGostarDocs/blob/master/Help/Management-and-reports/Process-reports/View-diagram/View-diagram.md)، [نمایش کانبان](https://github.com/1stco/PayamGostarDocs/blob/master/Help/Management-and-reports/Process-reports/Kanban-Show/Kanban-Show.md)، [چارت](https://github.com/1stco/PayamGostarDocs/blob/master/Help/Management-and-reports/Process-reports/Chart-Show/Chart-Show.md)، به [تفکیک فعالیت‌ها](https://github.com/1stco/PayamGostarDocs/blob/master/Help/Management-and-reports/Process-reports/Activities-separately/Activities-separately.md)، بر اساس [کاربر](https://github.com/1stco/PayamGostarDocs/blob/master/Help/Management-and-reports/Process-reports/Based-user/Based-user.md) و [شرح شغل](https://github.com/1stco/PayamGostarDocs/blob/master/Help/Management-and-reports/Process-reports/Job-Description-Report/Job-Description-Report.md) می‌باشد.


## گزارش سازی


در بحث گزارش‌ها، کارشناس سیستم و روش‌ها قادر خواهد بود از اطلاعات ثبت شده در نرم افزار بر اساس نیاز سازمان گزارش به صورت شخصی سازی شده تهیه نماید. ابتدا می‌بایست درک مناسبی از ارتباط داده ای و دیتا بیس سیستم داشته باشد. جهت ساخت گزارش به صورت پیشرفته، لازم است به دستور نویسی و زبان SQL  مسلط باشد تا بر اساس فیلترهای موجود و دیتا بیس‌ها، از اطلاعات داخل سیستم گزارش تهیه نماید.

در نظر داشته باشد، مدیر هر قسمت، امکان گزارش سیستمی‌از قسمت مربوطه خود را دارد. اما در صورت نیاز به تهیه گزارش اضافه بر سازمان، کارشناس سیستم و روش‌ها میتواند بر اساس شاخص عملکرد تعریف شده در سازمان، به تمام گزارشات سیستمی‌دسترسی داشته باشد و گزارش مورد نیاز را تهیه نماید.

برای ایجاد گزارش به صورت پیشرفته و شخصی سازی شده، کاربر می‌تواند با انتخاب دکمه "مدیریت گزارش‌ها" و سپس با ["ایجاد گزارش جدید"](https://github.com/1stco/PayamGostarDocs/blob/master/Help/Management-and-reports/Report-Builder/Report-Builder.md) در لیست همه ی آیتم‌ها ( موجودیت‌ها) اقدام به ایجاد گزارش جدید کند. برای دسترسی به گزارشات ایجاد شده، می‌بایست به قسمت [دسته بندی گزارش‌ها](https://github.com/1stco/PayamGostarDocs/blob/master/Help/Management-and-reports/Category-reports/2.6.0/reports-category.md) مراجعه کند.
