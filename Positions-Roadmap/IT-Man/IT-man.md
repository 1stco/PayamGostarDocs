

# کارشناس IT

کارشناس IT، با توجه به استراتژی و نیازهای سازمان وظایف و مسئولیت‌های مختلفی  را در حوزه‌ی ارتباطات و اطلاعت بر عهده دارد، عموما  فعالیت‌ها و وظایفی که یک کارشناس IT در یک سازمان بر عهده دارد، به شرح ذیل می‌باشد:

## •	ایجاد دسترسی مورد نیاز سازمان به نرم‌افزار 

نصب و راه اندازی نرم افزارها و اقدامات لازم برای دسترسی کاربران به نرم افزارهای مورد نیاز از وظایف کارشناس IT  سازمان میباشد. کارشناس IT  میبایست اقدامات لازم به منظور دسترسی کاربران به نرم افزار پیام گستر از طریق شبکه درون سازمانی و یا در صورت نیاز خارج از سازمان را انجام دهد، دسترسی داخلی نرم افزار پیام گستر به دلیل تحت وب بودن نرم افزار توسط شبکه Local روی IP و Port مورد نظر امکان پذیر هست و برای ایجاد دسترسی به نرم افزار خارج از شبکه داخلی پس از تهیه [IP Static](https://help.payamgostar.com/docs/RuleBasedDocs/%D8%AA%D9%86%D8%B8%DB%8C%D9%85%D8%A7%D8%AA-%D8%A2%DB%8C-%D9%BE%DB%8C-%D9%BE%D8%A7%D8%A8%D9%84%DB%8C%DA%A9_di19dd8244-4b63-4a9f-ac7c-ccbfc82f491e)، باید IP روی سرور پیام گستر تعریف شود تا کاربران خارج از شبکه داخلی با استفاده از IP Static دسترسی به نرم افزار داشته باشند.

## •	بروزرسانی‌های مرتبط با نرم‌افزار 

چک کردن و بروزرسانی نرم‌افزار یکی دیگر از وظایف کارشناس IT است با توجه به اهمیت رفع ایرادات موجود در نسخه‌های قدیمی نرم افزار و ارایه قابلیت‌های جدید در نسخه‌های به روز شده پیام‌گستر، پیشنهاد می‌شود همیشه از نسخه‌های بروز شده استفاده نمایید، همچنین در صورت داشتن ماژول فهرست مشاغل اول با توجه به اهمیت بالای اطلاعات دقیق در اثربخشی برنامه‌های تبلیغاتی، پرتال تجارت الکترونیک اول محتوای اطلاعات فهرست مشاغل اول را به صورت دوره‌ای  بروزرسانی می‌کند.
 کارشناس IT باید اطلاعات فهرست مشاغل اول و همچنین سایر بروزرسانی‌های مرتبط با نرم افزار را به صورت دستی یا به صورت خودکار توسط برنامه زمانی معین، از طریق سپتا[آپدیت سنتر](https://github.com/1stco/PayamGostarDocs/blob/master/help2.5.4/update/update.md)روی سرور پیام‌گستر دریافت کند.

## •	پشتیبان گیری از اطلاعات

نظارت بر پشتیبان گیری دوره‌ای از داده‌های نرم افزار از وظایف مرتبط با کارشناس IT است، کارشناس IT  باید به منظور حفظ داده‌های نرم افزاری و جلوگیری از، از دست دادن اطلاعات در یک سازمان در زمان‌های معین به صورت دوره‌ای اقدام به پشتیبان گیری کامل از اطلاعات نرم افزار کند، [پشتیبان گیری](https://github.com/1stco/PayamGostarDocs/blob/master/help2.5.4/backup/back-up/back-up.md) از روی سرور پیام گستر به صورت دستی و خودکار قابل اجراست.
در صورتی که فایل‌هایی که توسط نرم‌افزار پشتیبان‌گیری شده روی سرور موجود باشد، کارشناس IT میتواند هنگام بروز هرگونه مشکل در پایگاه داده، اطلاعات مورد نیاز را مجدد از طریق نرم افزار بازیابی کند. 

## •	مدیریت سیستم‌های تلفنی

کارشناس IT  با توجه به سیستم تلفنی در دسترس سازمان باید تنظیمات نرم افزاری سیستم تلفنی و در صورت نیاز اتصالات سخت افزاری را روی سرور پیام گستر برقرار کند، پس از تعریف سیستم تلفنی روی سرور پیام گستر به منظور تعریف سیستم تلفنی برای شعبه مورد نظر میبایست از [صفحه‌ی اصلی مدیریت سیستم‌های تلفنی](https://github.com/1stco/PayamGostarDocs/blob/master/help2.5.4/Basic-Information/Telephone-systems/telephone-systems-Management/telephone-systems-Management.md)، [سیستم تلفنی جدید](https://github.com/1stco/PayamGostarDocs/blob/master/help2.5.4/Basic-Information/Telephone-systems/telephone-systems-Management/add-systemtelephony.md)را اضافه کند، همچنین این امکان وجود دارد که [خطوط تلفنی](https://github.com/1stco/PayamGostarDocs/blob/master/help2.5.4/Basic-Information/Telephone-systems/telephone-systems-Management/add-line.md) و [داخلی‌](https://github.com/1stco/PayamGostarDocs/blob/master/help2.5.4/Basic-Information/Telephone-systems/telephone-systems-Management/add-Internal.md‌)های متناظر با هر کاربر را تعریف کند، درصورتی که کاربر دسترسی به خطوط تلفنی را داشته باشد میتواند برای برقراری تماس از طریق نرم افزار اقدام کند.

## •	مدیریت خطوط پیام کوتاه

برای ارسال پیام‌کوتاه به مخاطبان به صورت تکی و یا گروهی باید ابتدا خطوط پیام کوتاه در نرم‌افزار تعریف شود، کارشناس IT  با توجه به [اپراتورهای قابل پشتیبانی](https://github.com/1stco/PayamGostarDocs/blob/master/help2.5.4/Settings/General-settings/payamak/line-support.md) پیام کوتاه توسط نرم‌افزار، می‌تواند اطلاعات هر یک از [خطوط پرتال اول](https://github.com/1stco/PayamGostarDocs/blob/master/help2.5.4/1st/2.6.0/1st.md)، [مگفا](https://github.com/1stco/PayamGostarDocs/blob/master/help2.5.4/Settings/General-settings/payamak/magfa.md) و [url](https://github.com/1stco/PayamGostarDocs/blob/master/help2.5.4/Settings/General-settings/payamak/url.md)  خود را در تنظیمات کلی سیستم تعریف کند. پس از تعریف خطوط پیام کوتاه در بخش‌های مختلف نرم‌افزار به منظور اطلاع رسانی، تبلیغات و ... میتوان از خطوط تعریف شده پیام کوتاه ارسال کرد.

## •	مدیریت خطوط ایمیل

برای ارسال ایمیل به مخاطبان به صورت تکی و یا گروهی باید ابتدا خطوط ایمیل در نرم‌افزار تعریف شود، کارشناس IT میبایست خطوط ایمیل مورد نیاز سازمان را با توجه به [پروتکل‌های قابل پشتیبانی،](https://github.com/1stco/PayamGostarDocs/blob/master/help2.5.4/Marketing/sms/gsm/modem-gsm.md‌)در تنظیمات کلی سیستم تعریف کند. پس از تعریف ایمیل‌‌ها و اعمال مجوزهای مربوط به صندوق پست الکترونیکی و ارسال و دریافت پیام، مشاهده ایمیل‌های دریافتی در صندوق پست الکترونیکی و استفاده از خطوط جهت ارسال پیام، برای کاربران امکان پذیر است.

## •	مدیریت فکس

به منظور دریافت و ارسال فکس از طریق نرم‌افزار، میبایست کارشناس IT [خطوط فکس](https://github.com/1stco/PayamGostarDocs/blob/master/help2.5.4/Settings/General-settings/fax-s/fax-s.md) را روی سرور پیام گستر تعریف کند. پس از تعریف خطوط میتوان در قسمت های مختلف نرم افزار با توجه به نیاز سازمان از خطوط فکس استفاده کرد.


## •	مدیریت چاپ

برای چاپ محتوا از طریق نرم‌افزار، باید تنظیمات مرتبط با پرینترهای متصل به سرور پیام گستر توسط کارشناس IT انجام شود، پس از [تعریف پرینتر](https://github.com/1stco/PayamGostarDocs/blob/master/help2.5.4/Settings/General-settings/printer/tarifePRINTERmd.md)روی سرور پیام گستر با انتخاب پرینتر در نرم افزار میتوان آیتم‌های مورد نیاز را به صورت تکی و یا گروهی در بخش‌های مختلف چاپ کند.
