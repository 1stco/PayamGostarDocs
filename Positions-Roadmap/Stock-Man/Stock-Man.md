


#### مسئول انبار
                                                                                                   
                                                                                                   
 -                                                                                                                                                                                                               
مسئول انبار در شرکت ها عموما مسئولیت ها و وظیفه هایی اعم از کنترل ورود و خروج تمامی محصولات انبار، ثبت رسید و حواله انبار، اطلاع از وضعیت موجودی انبار و ثبت سریال مخصوص برای هر کالا را بر عهده دارد.
از وظایف مهم مسئول انبار، نظارت بر ورود و خروج محصولات و تراکنش های انبار می باشد. همچنین می بایست با ورود و خروج محصولات انبار، با توجه به فاکتور صادر شده، رسید یا حواله مربوطه را ثبت نماید.
در قسمت صفحه اصلی انبارها، لیست تراکنش های انبار به همراه جزئیات آن قابل مشاهده است و نیز امکان صدور رسید و حواله مورد نظر در این صفحه وجود دارد.

مسئول انبار می بایست با انواع رسید و حواله آشنا باشد تا با در نظر گرفتن کاربرد آنها، تراکنش انبار مربوطه را ثبت کند.

انواع رسیدها به شرح ذیل می باشد:

- رسید موجودی اولیه: در هر انبار فقط یکبار رسید موجودی اولیه صادر می شود. این رسید موجودی سر شماری شده واقعی در انبار را به نرم افزار وارد می کند.

- رسید معمولی انبار: زمانی که کالا وارد انبار می شود، برای اضافه شدن آن به انبار از رسید انبار استفاده می شود.

- رسید مرجوعی(رسید برگشت از فروش): زمانی که کالا از انبار حواله شده (خارج شده است) و اکنون می خواهیم آن را دوباره به انبار بازگردانیم از رسید مرجوعی استفاده می شود.

- رسید انتقالی : زمانی که بخواهیم محصولاتی را از یک انبار به انبار دیگری انتقال دهیم، می بایست در انبار مبدا یک رسید انتقالی ثبت کنیم.

انواع حواله ها به شرح ذیل می باشد:

- حواله فروش : زمانی که برای کالا فاکتور فروش صادر شده است، برای تحویل آن به مشتری و کم شدن از موجودی انبار، از حواله فروش استفاده می شود.

- حواله انبار ( حواله خروج) : زمانی که کالا به دلیلی غیر از فروش (مثلا به دلیل اسقاط شدن کالا، یا اینکه کالا قرار است هدیه شود) از انبار خارج می شود از حواله انبار استفاده می شود.

- حواله مرجوعی(حواله برگشت از فروش): زمانی که کالا به انبار وارد شده (رسید شده است) و اکنون می خواهیم آن را از انبار خارج کنیم از حواله مرجوعی استفاده میکنیم.

- حواله انتنقالی : زمانی که بخواهیم محصولاتی را از یک انبار به انبار دیگری انتقال دهیم، پس از اینکه در انبار مبدا رسید انتقالی ثبت شد، می بایست در انبار مقصد یک حواله انتقالی صادر کرد.

مسئول انبار باید در نظر داشته باشد هنگام ثبت محصولات در رسید یا حواله، در قسمت مدیریت اقلام کالا، در صورت لزوم، می تواند برای محصولات سریال کالا مشخص کند.لازم به ذکر است در این قسمت، امکان تعریف گارانتی و مشخصات آن (شامل تاریخ شروع و انقضاء گارانتی،تاریخ ساخت و وضعیت آن) برای محصول وجود دارد. ثبت سریال محصولات، از این جهت اهمیت دارد که مسئول انبار با جستجوی سریال کالا در قسمت جستجوی قلم کالا، می‌تواند وضعیت کالاها ( موجود بودن در انبار، وضعیت گارانتی) را به سادگی مشاهده نماید.


همچنین در این قسمت، این امکان را دارد لیست تمام محصولاتی را که برای آنها سریال تعریف کرده است و تراکنش های انباری ثبت شده برای هر سریال را مشاهده کند و در صورت نیاز، از لیست این اقلام گزارش گیری  نماید.


مسئول انبار، برای تهیه گزارش از موجودی انبار، می تواند در قسمت گزارشات از گزارش موجودی انبار استفاده کند. با توجه به فیلتر های موجود، بر اساس محصول یا انبار، جستجوی مورد نظر را انجام دهد و گزارش تهیه نماید.


لازم به ذکر است مسئول نامبرده، با استفاده از گزارش کاردکس کالا، می تواند از وضعیت ورود و خروج اقلام انبار آگاهی پیدا کند و باتوجه به تراکنش های ثبت شده برای اقلام انبار بر اساس مقدار یا ریال، فیلتر نماید و گزارش گیری کند.



