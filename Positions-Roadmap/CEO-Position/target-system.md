تعیین اهداف و استراتژی سازمان بر اساس رویکرد CRM

 از مهم ترین مسئولیت های یک مدیرعامل می‌توان به تصمیم‌گیری در مورد استراتژی و سیاست‌های سازمان و مدیریت و نظارت بر اجرای آن، اشاره کرد.
 
 با در نظر گرفتن استراتژی سازمان، می بایست شاخص های عملکرد سازمان را تعریف نماید. شاخص عملکرد به مدیر عامل کمک می کند تا تمرکز و فعالیت های سازمان در راستای اهداف تعریف شده پیش رود. 
 
 هر مدیر عاملی نیاز دارد تا با ارزیابی به‌موقع عملکرد سازمان، از کارکرد صحیح واحدهای مختلف آگاهی پیدا کند و بتواند حرکت خود در راستای استراتژی‌های تعیین شده را در صورت لزوم اصلاح کند.
 
 مدیر عامل در جهت بهبود ارتباط با مشتریان‌، افزایش فروش سازمان و ارزیابی کار افراد سازمان، نیاز  به پیاده سازی رویکرد crm  در بخش های مختلف سازمان، در راستای پیشبرد اهداف خود دارد.
 
 مدیر عامل موفق می بایست توانایی پیاده سازی رویکرد  crm استراتژیک را در سازمان خود داشته باشد. این رویکرد، در واقع استراتژی کسب و کار سازمان در زمینه مشتری محوری را شکل می‌دهد و به سازمان کمک می‌کند تا مشتریان جدید جذب نموده و مشتریان فعلی خود را راضی و سود آور نگه دارد. این استراتژی نقش بسیار پر‌رنگی در سازمان‌ها بازی می‌کند چرا که موجب می‌شود فرآیند‌ها و فرهنگ سازمانی صحیح مشتری محوری در کسب و کار شما شکل بگیرد.
