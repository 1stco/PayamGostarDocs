## آشنایی با چرخه‌کاری در پیام‌گستر

سیستم مدیریت فرآیندهای کاری نرم افزار پیام گستر، یک ابزار  قدرتمند برای پیاده سازی و طراحی تمام جریان های کاری شرکت ها و کسب و کارها می باشد. 

 هر چرخه و فرآیند کاری متشکل از یک سری کارتابل و فعالیت و اقدامات بین آنهاست. مراحل چرخه، ارتباط بین مراحل و همچنین مسئول هر کارتابل بایستی تعیین شود.
 
بخشی از فرآیند سازمانتان که نیازمند انجام یکسری اقدام یا اقدامات توسط نیروی انسانی می باشد در پیام گستر با مفهومی بعنوان کارتابل تعریف می شود و فعالیت ها مراحلی از فرآیند می باشند که  بصورت خودکار توسط سیستم انجام می پذیرند. 
چرخه کاری می تواند بر روی هر کدام از موجودیت ها ( آیتم های) CRM فعالسازی شود. برای درک بهتر چرخه کاری به مثال فاکتور توجه نمایید.

> مثال : میتوانید چرخه کاری را بر روی آیتم فاکتور فعال نمایید. پس از شروع ارتباط با یک مشتری، فاکتور توسط کارشناسان فروش ثبت می شود و به کارتابل مدیر فروش جهت تایید ارسال می شود. بعد از این مرحله به کارتابل مالی برای دریافت هزینه فاکتور و ثبت و تایید آن ارسال می شود و سپس فاکتور  تایید شده و پرداخت شده به بخش انبارداری برای ارسال محصول به مشتری ارجاع داده می شود. برای راه اندازی این چرخه فاکتور در نرم افزار پیام گستر می توانید از توضیحات زیر بهره ببرید.

برای چرخه کاری در نرم افزار 3 مفهوم اساسی وجود دارد: کارتابل، اقدام، فعالیت.

کارتابل: هر کارتابل یک مرحله از انجام کار( فرآیند) است که شامل اقدام های تعریف شده بر روی آن است که توسط نیروی انسانی (کاربران نرم افزار) انجام می شود، هر کارتابل باید یک مسئول داشته باشد که این مسئول می‌تواند کاربر نرم افزار، گروهی از کاربران و یا سمت‌های تعریف شده باشد.

اقدام: خروجی کارتابل برای ارتباط با سایر مراحل چرخه یک اقدام نامیده میشود در واقع اقدام عبارتست از مسئولیت (های) مسئول کارتابل در آن مرحله از گردش کار بایستی انجام گیرد و در صورت انجام آن ها فرایند به مرحله دیگر میرود. هر کارتابل می تواند چندین اقدام داشته باشد که بر اساس شرایط آن مرحله از کار و حالت های ممکن، ایجاد می گردند.

فعالیت: مراحلی از گردش کار که به صورت خودکار توسط سیستم انجام می شوند. برای مثال فعالیت هایی مانند ارسال پیام کوتاه، ایمیل، تصمیم گیری سیستمی .....

در صورت نیاز می‌توانید بخش طراحی[ فرآیند-چرخه کاری ](Process-design.md)را مطالعه کنید.

