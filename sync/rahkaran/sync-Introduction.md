### انتقال داده بین پیام‌گستر با راهکاران

#### همگام‌ساز راهکاران

ماژول همگام‌ساز راهکاران و پیام‌گستر، یک نرم‌افزار تکمیلی تولید‌شده توسط پیام‌گستر می‌باشد که اطلاعات هویت‌ها، محصولات، پیش‌فاکتورهای فروش، فاکتورهای فروش، فاکتورهای برگشت از فروش، دریافت‌ها و پرداخت‌ها را از نرم‌افزار راهکاران به پیام‌گستر منتقل می‌کند. لازم بذکر است تمامی اطلاعات به محض ثبت در نرم‌افزار مالی به پیامگستر منتقل می‌شوند.

#### فرایند یکپارچه فروش و مالی

جداسازی عملیات مالی و فروش به دلایل مختلف از لحاظ تفاوت تخصص‌ها و حساسیت اطلاعات مشتریان منطقی به نظر می‌رسد، با این وجود این تفاوت دپارتمان‌ها نمی‌بایست در تجربه مشتری خللی ایجاد نماید. با استفاده از نرم‌افزار همگام‌ساز تیم فروش با استفاده از پیام‌گستر، پروسه را تا قبل از مرحله صدور پیش‌فاکتور پیش برده و ادامه فرایند صدور پیش‌فاکتور، فاکتور فروش و دریافت در نرم‌افزار مالی توسط پرسنل مربوطه انجام می‌گردد. سوابق ایجاد شده طی فرایند مالی نیز به صورت خودکار به نرم‌افزار پیام‌گستر منتقل می‌گردند تا پیگیری‌های مشتری توسط پرسنل مربوطه در پیام‌گستر انجام شوند.

#### فرایند کاری براساس سوابق مالی

یکی از ویژگی‌های کلیدی پیام‌گستر امکان ایجاد فرایند و گردش کار براساس آیتم‌های اطلاعاتی است. اطلاعات دریافت‌شده از سیستم‌های مالی در قالب آیتم‌های اطلاعاتی پیام‌گستر در سوابق قرار می‌گیرند. با این قابلیت می‌توان با تعریف چرخه‌های کاری برروی آیتم‌های منتقل‌شده، از مزایای اطلاع‌رسانی و گردش کاری پیام‌گستر بر روی اطلاعات و عملیات موجود در نرم‌افزار مالی استفاده نمود. به عنوان مثال چنانچه فاکتوری برای مشتری صادر شود، از طریق ایمیل یا پیامک به وی اطلاع‌ داده‌ شود و پیگیری پرداخت وی توسط پرسنل فروش انجام شود. یا می‌توان با ثبت دریافت در نرم‌افزار مالی پیام‌ تشکر برای مشتری ارسال شود و فرم نظرسنجی برای وی ایجاد گردد.

#### سال مالی

پیام‌گستر دارای مفهوم سال مالی نیست. بنابراین سال مالی مربوط به آیتم ها در شماره‌گذاری مشخص می شود و براساس شماره تشخیص داده می‌شود که آیتم دریافت‌شده مربوط به کدام سال مالی است. در تنظیمات شماره‌گذاری آیتم های پیام‌گستر می‌توان از پارامترهای {SHYY} و {MIYY} استفاده نمود تا مشخص‌ شود که آیتم ایجاد شده در پیام‌گستر در کدام سال مالی راهکاران ثبت گردد.
