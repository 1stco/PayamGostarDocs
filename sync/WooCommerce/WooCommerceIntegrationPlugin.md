# اتصال به ووکامرس
اگر فروشگاه اینترنتی شما بر بستر وردپرس (WordPress)  بنا شده و از افزونه‌ی ووکامرس (Woocommerce) برای فروشگاه آنلاین خود استفاده می‌کنید، می‌توانید فروشگاهتان را به نرم‌افزار CRM خود متصل نمایید. کسب‌وکارهایی که فروشگاه اینترنتی خود را بر بستر ووکامرس دایر کرده‌اند، می‌توانند با اتصال مستقیم به CRM پیام‌گستر، کلیه اطلاعات مشتریان، سفارشات، پرداخت‌ها و تعاملات فروش را به‌ صورت خودکار و لحظه‌ای در CRM ثبت و مدیریت کنند. اتصال CRM پیام‌گستر به ووکامرس، امکان مدیریت یکپارچه فروش آنلاین و ارتباط با مشتریان را فراهم می‌سازد.<br>
بر این اساس با اتصال ووکامرس به پیام‌گستر: <br>
- برای مشتریانی که از شما خرید می‌کنند (یا در فروشگاه شما حساب کاربری ایجاد می‌کنند)، به صورت خودکار در CRM یک پروفایل ایجاد شده و در باشگاه مشتریان پیام‌گستر برای آن‌ها کاربری ساخته می‌شود.
- سفارشات مشتریان به CRM منقل شده و پیش‌فاکتور/فاکتور آن ثبت می‌شود.
- تمامی تراکنش‌های مالی مشتری در CRM و سوابق او ثبت می‌شود.
- مانده حساب مشتری بر اساس میزان خرید و پرداخت وی به‌روزرسانی می‌شود.
- موجودی محصولات در انبار با توجه به سفارشات به‌روزرسانی می‌شود.
- با پیاده‌سازی فرآیند و اتوماسیون فروش، می‌توان انواع پیام‌های شخصی‌سازی شده و خودکار جهت اطلاع‌رسانی فرآیند فروش به مشتری تنظیم کرد.<br>

> **نکته**<br>
> هر نرم‌افزار CRM پیام‌گستر می‌تواند هم‌ز‌مان به فروشگاه آنلاین (Woocommerce) و سیستم‌های مالی متصل باشد و محدودیتی در این زمینه ندارد. لکن در صورت اتصال هم‌زمان به این سیستم‌ها لازم است که سناریوی انتقال اطلاعات نظیر مدیریت مخاطبان، سفارشات، انبارداری و مانده‌حساب با در نظر گرفتن این ارتباط تعیین شود.<br>

## دریافت افزونه اتصال به پیام‌گستر
افزونه پیام‌گستر را می‌توانید از بخش «افزونه‌ها» در صفحه تنظیمات وردپرس دریافت نمایید. لازم به ذکر است که دریافت افزونه به مفهوم فعال‌سازی آن نمی‌باشد و برای استفاده از آن لازم است که لایسنس ارتباط پیام‌گستر با ووکارمرس را تهیه کرده‌باشید.<br>

> **نکته**<br>
> با توجه به اینکه این قابلیت در مرحله‌ی آزمایشی می‌باشد، در حال حاضر امکان تهیه و افزودن این افزونه از بخش افزونه‌های وردپرس فراهم نمی‌باشد. به زودی این افزونه در لیست افزونه‌های وردپرس در دسترس قرار می‌گیرد.<br>

## موجودیت‌ها
پس از دریافت افزونه و برقراری اتصال، تمامی موجودیت‌ها و فیلدهای مورد نیاز جهت این همگام‌سازی به صورت خودکار توسط سیستم ایجاد می‌شوند. موجودیت‌هایی که برای این همگام‌سازی به آن‌ها نیاز است، به شرح زیر می‌باشد:  <br>
- حداقل یک زیرنوع هویت
- حداقل یک زیرنوع پیش‌فاکتور یا فاکتور فروش
- حداقل یک زیرنوع دریافت <br>
به منظور ثبت اطلاعات سفارش در پیش‌فاکتور/فاکتور، فیلدهای مورد نیاز به صورت خودکار در این موجودیت اضافه می‌شود. بدین ترتیب یک گروه‌فیلد تحت عنوان «آنلاین‌شاپ» به آن اضافه شده، که شامل فیلدهای زیر می‌باشد:<br>

|   کد   |   نوع فیلد   |  عنوان فیلد   |
|----------------|--------------|-----------|
|   orderNumber  |  عدد  |  شماره سفارش |
| orderPostalCode|  عدد  |  کد پستی |
|   orderPhone   |  عدد  |  تلفن |
|  orderAddress  |  متن  |  آدرس |
|orderDescription|  متن  | توضیحات تکمیلی |

> **نکته**<br>
> پس از برقراری اتصال و اعمال تنظیمات، فیلدهای فوق به صورت خودکار در موجودیت ایجاد می‌شوند و نیازی به شخصی‌سازی موجودیت‌ها به صورت دستی نمی‌باشد. در صورت نیاز به اعمال تنظیماتی نظیر تایید یا شماره‌گذاری دستی، الگوی شماره‌گذاری و موارد مشابه، می‌توانید از بخش شخصی‌سازی موجودیت‌ها در پیام‌گستر اقدام نمایید. <br>