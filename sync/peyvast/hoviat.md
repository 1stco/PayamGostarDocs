
### هویت

نحوه‌ی انتقال هویت بصورت دوطرفه از پیام‌گستر به پیوست و از پیوست به پیام‌گستر می‌باشد.
نقطه اشتراک همگام‌سازی : مقدار داشتن فیلد شماره مشتری در پیامگستر و کد اشتراک (کد تفضیلی سطح یک) در پیوست به عنوان مبنا برای سینک بین دو نرم‌افزار، الزامی می‌باشد.

#### فیلدهای قابل انتقال:

حقیقی: نام، نام خانوادگی، تاریخ مشتری شدن، کد تفصیلی سطح یک یا کد اشتراک (شماره مشتری)، ایمیل، نشانی، موبایل، تلفن، نمابر، کد ملی، تاریخ تولد، کشور ، استان، شهر و توضیحات از هویت حقیقی پیوست به پیامگستر و  بالعکس انتقال پیدا می‌کند.
حقوقی : نام شرکت، کد تفصیلی سطح یک یا کد اشتراک (شماره مشتری)، ایمیل، نشانی، موبایل، تلفن، نمابر، تاریخ ثبت، شماره ثبت،کد اقتصادی، کشور، استان، شهر، منطقه، کد پستی و توضیحات از هویت حقوقی پیوست به پیامگستر  و بالعکس انتقال پیدا می‌کند.
لازم به ذکر است در نرم‌افزار پیوست کد اشتراک و کد تفصیلی سطح یک، ممکن است دارای مقادیر یکسان باشند.

#### نکات مرتبط با هویت :

•	در نظر داشته باشید در انتقال نشانی از پیوست به پیام گستر، می بایست نام کشور، استان، شهر از قبل در پیام گستر تعریف شده باشد، در غیر اینصورت فقط آدرس منتقل می شود.

•	برای ویرایش یک هویت در پیام گستر از طریق سرویس همگام ساز لازم است که نوع حقیقی یا حقوقی بودن آن با هویت نرم افزار پیوست یکسان باشد. در غیر این صورت سرویس همگام ساز از ادامه کار جلوگیری می کند.

•	در سیستم مالی پیوست، یک فیلد برای ذخیره شماره تماس وجود دارد. در صورتی که بخواهید چندین شماره تماس را در فیلد مورد نظر وارد کنید، باید بین شماره ها space یا ویرگول قرار دهید. به عنوان مثال شماره 88445566 22334455 به صورت دو شماره مجزا در نظر گرفته میشود و به پیام گستر اضافه می شود.

•	مانده حساب مشتری از طریق وب‌سرویس به دو روش خوانده می‌شود:

1.	به شرطی که کد حساب صفر نباشد، از روی فیلد مانده حساب خوانده می‌شود. ( مسیر فیلد مانده حساب: امکانات > مدیریت اشخاص > انتخاب طرف حساب > انتخاب مانده حساب از پایین صفحه )

2.	از روی کد حساب پیشفرض که در تنظیمات همگام‌ساز تعیین شده است.

•	حذف هویت فقط از سمت پیوست به پیام گستر تاثیر دارد.    

•	ویرایش هویت طبق مرجع مشخص شده در تنظیمات همگام‌ساز اعمال ‌می‌شود. اگر مرجع پیوست باشد ویرایش از سمت پیوست به پیامگستر انجام می‌شود و اگر مرجع پیامگستر باشد ویرایش از سمت پیامگستر به پیوست اعمال می‌شود.





