## معرفی همگام‌ساز همکاران و پیام‌گستر
ماژول همگام‌ساز همکاران و پیام‌گستر، یک نرم‌افزار تکمیلی تولید‌شده توسط پیام‌گستر می‌باشد که سوابق مالی مشتریان را از نرم‌افزار همکاران به پیام‌گستر منتقل نموده و پیش‌فاکتورها و اطلاعات مشتریان را از پیام‌گستر به همکاران منتقل می‌نماید. با استفاده از نرم‌افزار همگام‌ساز امکانات و سناریوهای گسترده‌ای با توجه به قابلیت‌های دو سیستم ایجاد می‌گردد که در حیطه و توانایی هیچ‌کدام از نرم‌افزارهای یادشده به تنهایی نمی‌باشد. 
نرم‌افزار همگام‌ساز همکاران و پیام‌گستر، متأثر از امکانات و توانایی‌های دو سیستم متفاوت‌ می‌باشد، سیستم‌هایی که توسط تیم‌های متفاوت و برای نیازمندی¬های متفاوتی طراحی و ارائه شده‌اند. در کنار آن هر سیستم براساس مجموعه‌ای متفاوت از ابزارها و فناوری‌ها تولید و عرضه‌ شده‌اند. در طراحی نرم‌افزار همگام‌ساز سعی شده‌است که از تمامی امکانات و قابلیت‌های موجود بهره‌برداری شده و همچنین حداکثر اجتناب از مخاطرات ناشی از انتقال اطلاعات بین دو سیستم صورت گیرد. 

## اهداف و سناریوهای کاربردی همگام‌ساز 
### مشاهده و اقدام براساس سوابق مشتریان

یکی از کاربری‌های نرم‌افزار CRM گردآوری و ایجاد پایگاه‌داده‌ای از تعاملات مشتریان با سازمان در قالب سوابق می‌باشد. حجم بالایی از این سوابق در نرم‌افزار مالی است. با استفاده از امکانات نرم‌افزار همگام‌ساز سوابق مالی مشتریان نیز در پایگاه‌داده CRM در کنار سایر تعاملات با مشتریان قرار می‌گیرد و خدمات مشتری محور براساس اطلاعات کامل و به‌روز امکان‌پذیر می‌گردد. 

### اعمال سیاست‌های ساختار سازمانی

به صورت کلاسیک مخاطب نرم‌افزار CRM پرسنل فروش، خدمات مشتریان و سایر واحدهای عملیاتی صف می‌باشند. جهت پوشش کامل تعاملات مشتریان در CRM مستلزم ارائه دسترسی به پرسنل ستادی و نگهداری اطلاعات لازم جهت وظایف ایشان در نرم‌افزار CRM می‌باشیم. علاوه براینکه این اشتراک اطلاعات ممکن است منجر به مخاطراتی برای کسب و کار گردد، نظر به عدم ‌سازگاری مفاهیم حوزه مالی و ارتباط با مشتری این تمرکز ممکن است منجر به کاهش کارایی عملیات مالی و سربارهای مدیریتی و آموزشی گردد. 
با استفاده از نرم‌افزار همگام‌ساز واحدهای صف و ستاد می‌توانند هرکدام از ابزار مناسب خود جهت عملیات روزانه استفاده نمایند و سیستم به صورت خودکار در پشت صحنه اقدام به یکپارچه‌سازی اطلاعات می‌نماید. همچنین مخاطرات مربوط به اشتراک اطلاعات و ایجاد دسترسی به غیرضروری به اطلاعات مشتریان به حداقل کاهش پیدا می‌کند.



### فرایند یکپارچه فروش و مالی
جداسازی عملیات مالی و فروش دلایل مختلف از لحاظ تفاوت تخصص‌ها و حساسیت اطلاعات مشتریان منطقی به نظر می‌رسد، با این وجود این تفاوت دپارتمان‌ها نمی‌بایست در تجربه مشتری خللی ایجاد نماید. با استفاده از نرم‌افزار همگام‌ساز تیم فروش با استفاده از پیام‌گستر پروسه را تا صدور پیش‌فاکتور پیش برده، پیش‌فاکتور به سیستم مالی منتقل شده و ادامه فرایند صدور فاکتور و دریافت در نرم‌افزار مالی و توسط پرسنل مربوطه انجام می‌گردد. سوابق ایجاد شده طی فرایند مالی نیز به صورت خودکار به نرم‌افزار پیام‌گستر منتقل می‌گردند تا پیگیری‌های خدمت مشتری توسط پرسنل مربوطه در پیام‌گستر انجام پذیرد.

### فرایند کاری براساس سوابق مالی

یکی از ویژگی‌های کلیدی پیام‌گستر امکان ایجاد فرایند و گردش کار براساس آیتم‌های اطلاعاتی است. اطلاعات دریافت‌شده از سیستم‌های مالی در قالب آیتم‌های اطلاعاتی پیام‌گستر در سوابق قرار می‌گیرند. این امکان آنرا فراهم می‌کند که با تعریف چرخه‌های کاری برروی آیتم‌های منتقل‌شده، از مزایای اطلاع‌رسانی و گردش کاری پیام‌گستر بر روی اطلاعات و عملیات موجود در نرم‌افزار مالی استفاده نمود. به عنوان مثال چنانچه فاکتوری برای مشتری صادر شود، از طریق ایمیل یا پیامک به وی اطلاع‌ داده‌شود و پیگیری پرداخت وی توسط پرسنل فروش انجام شود. یا اینکه با ثبت دریافت در نرم‌افزار مالی پیام‌ تشکر برای مشتری ارسال شود و فرم نظرسنجی برای وی ایجاد گردد.

### اتوماسیون دریافت با استفاده از سرویس پرداخت واسط

یکی از کلیدی‌ترین ویژگی‌های پیام‌گستر، امکان استفاده از خدمات پرداخت اینترنتی در قالب سرویس پرداخت واسط است. این قابلیت با تسهیل و کنترل پرداخت‌های مشتریان، نقدپذیری مطالبات را افزایش داده و جلوی خطاهای انسانی در فرایند دریافت وجه را می‌گیرد. پرسنل می‌توانند بر روی سوابق انتقال‌یافته از نرم‌افزار مالی نظیر فاکتور فروش یا فاکتور برگشت از خرید لینک پرداخت آنلاین ایجاد نموده و به مشتریان از رسانه‌های مختلف ارسال نمایند. همچنین می‌توان از طریق چرخه‌های کاری پیام‌گستر به صورت خودکار لینک پرداخت ایجاد و ارسال نمود، با این ترتیب به محض دریافت اطلاعات از سیستم مالی، عملیات پرداخت آنلاین به صورت خودکار کلید می‌خورد.

### مانده حساب مشتریان

با توجه به اینکه سوابق مالی طی همگام‌سازی به پیام‌گستر منتقل می‌شوند، مانده حساب مشتریان منتقل شده از سمت نرم‌افزار مالی نیز در سمت پیام‌گستر در دسترس و قابل استفاده می‌باشد. با توجه به مانده حساب انواع عملیات نظیر تصمیم در چرخه‌های‌ کاری، گزارشات، پرداخت آنلاین و... می‌توانند بر روی مشتریان منتقل‌شده از نرم‌افزار مالی اجرا شوند.
### اطلاعات منتقل‌شده در همگام‌ساز همکاران

### هویت 

تنها نحوه‌ی انتقال هویت به‌صورت دوطرفه از پیام‌گستر به همکاران و از همکاران به پیام‌گستر می‌باشد.

#### فیلدهای قابل انتقال:

**حقیقی:** نام، نام خانوادگی، ایمیل، آدرس، شماره‌تلفن، موبایل، فکس، تلفکس، تاریخ مشتری شدن، شماره مشتری، کد ملی، جنسیت، نام کشور، استان، شهر و توضیحات از هویت حقیقی همکاران به پیام‌گستر و بالعکس منتقل می‌شوند.  

**حقوقی:** نام شرکت، ایمیل، آدرس، شماره‌تلفن، موبایل، فکس، تلفکس، تاریخ مشتری شدن، شماره مشتری، کد اقتصادی، شماره ثبت، نام کشور، استان، شهر و توضیحات از هویت حقوقی همکاران به پیام‌گستر و بالعکس منتقل می‌شوند.  

#### نقطه اشتراک همگام‌سازی:

مقدار داشتن فیلد شماره مشتری در پیام‌گستر و همکارن به‌عنوان مبنا برای سینک بین دو نرم‌افزار الزامی می‌باشد.

#### نکات مرتبط باهویت:

•    مانده‌حساب مشتری از طریق وب‌سرویس و بر روی فیلد اضافی روی هویت، از همکاران خوانده می‌شود.

•    حذف هویت فقط از سمت همکاران به پیام‌گستر تأثیر دارد.

•    ویرایش هویت طبق مرجع مشخص شده در تنظیمات همگام‌ساز می‌باشد. به‌عنوان‌مثال درصورتی‌که مرجع همکاران باشد، ویرایش هویت در همکاران انجام شده و تغییرات به پیام‌گستر منتقل می‌شود و اگر مرجع پیام‌گستر باشد، ویرایش هویت در پیام‌گستر انجام شده و تغییرات به همکاران منتقل می‌شوند.

•    درصورتی‌که حقیقی یا حقوقی بودن هویت در پیام‌گستر ویرایش شود، تغییرات به‌صورت خودکار در همکاران اعمال می‌شوند؛ ولی اگر حقیقی یا حقوقی بودن هویت در همکاران ویرایش شود، تغییرات در پیام‌گستر اعمال نمی‌شوند.

