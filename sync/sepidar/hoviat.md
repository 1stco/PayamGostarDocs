# هویت 

نحوه‌ی انتقال هویت به‌صورت دوطرفه از پیام‌گستر به سپیدار و از سپیدار به پیام‌گستر می‌باشد.

## فیلدهای قابل انتقال هویت:

**هویت حقیقی:** نام، نام خانوادگی، کد تفصیلی (شماره مشتری)، ایمیل، آدرس، شماره تماس (موبایل، تلفن، فکس) ، وب‌سایت، تاریخ تولد، کد ملی و توضیحات از هویت حقیقی منتقل می‌شوند.

**هویت حقوقی:** نام شرکت، کد تفصیلی (شماره مشتری)، ایمیل، آدرس، شماره تماس (موبایل، تلفن، فکس) ، وب‌سایت، تاریخ تأسیس، شماره ثبت، کد اقتصادی و توضیحات از هویت حقوقی منتقل می‌شوند.

## نقطه اشتراک همگام‌سازی:

مقدار داشتن فیلد کد مشتری در پیام‌گستر و کد تفصیلی در سپیدار به‌عنوان مبنا برای سینک بین دو نرم‌افزار الزامی می‌باشد.

## نکات مرتبط باهویت:


هویت ایجاد شده حتما  باید دارای شماره مشتری باشد. شماره مشتری حتما باید از قالبی شامل شماره مشتری – کد شرکت پیروی کند، به عنوان مثال  (625-300).
 

-  در نظر داشته باشید در انتقال نشانی از سپیدار به پیام‌گستر، می‌بایست نام کشور، استان، شهر از قبل در پیام‌گستر تعریف شده باشد، در غیر این صورت فقط آدرس منتقل می‌شود.

- برای شماره تلفن‌ها فقط بخش شماره تلفن سینک می‌شود نه بخش پیش‌شماره،  پس در صورت نیاز باید  پیش‌شماره نیز در بخش تلفن وارد شود.

-  چنانچه در پیام‌گستر تبدیل نوع هویت (حقیقی به حقوقی و بالعکس) انجام شود، این تغییر در سمت سپیدار نیز اعمال شده و نوع هویت تغییر پیدا می‌کند.

-   در صورت حذف هویت در هریک از طرف‌ها، تأثیری در طرف مقابل نداشته و حذفی انجام نمی‌شود.

-    در صورت ویرایش یا حذف تلفن‌ها در هر یک از دو طرف، تغییرات در طرف مقابل اعمال می‌شود.


## ویرایش هویت‌ها 

- ویرایش هویت‌ها فقط باید از سمت مرجع (نرم‌افزاری که اولین بار هویت در آن تعریف‌ شده‌است) باشد تا در طرف مقابل نیز تاثیر داشته باشد

- برای ویرایش یک هویت در پیام‌گستر لازم است که نوع حقیقی یا حقوقی بودن آن باهویت نرم‌افزار سپیدار یکسان باشد. در غیر این صورت سرویس همگام ساز از ادامه کار جلوگیری می‌کند و ویرایش انجام نمی‌شود.

- چنانچه نوع هویت در پیام‌گستر تبدیل نوع (حقیقی به حقوقی و بالعکس) شود در این تغییر در سمت سپیدار نیز اعمال شده و نوع هویت تغییر پیدا می‌کند.

- در صورت ویرایش آدرس هویت ، آدرس قبلی در طرف مقابل باقی می‌ماند و آدرس ویرایش‌شده به عنوان یک آدرس جدید منتقل می‌شود.

- در صورت ویرایش یا حذف تلفن‌ها تغییرات در طرف مقابل اعمال می‌شود.

- در صورت حذف هویت در هریک از طرف‌ها  تاثیری در طرف مقابل نداشته و در  طرف مقابل حذفی انجام نمی‌شود.

-  مانده‌حساب مشتری از طریق وب‌سرویس، از سپیدار خوانده می‌شود. (فیلد مرور حساب و مرور فروش در سپیدار) 

- در تنظیمات پیشرفته سپیدار با زدن تیک گزینه نمایش مانده‌حساب ازروی مرور مشتریان، مانده‌حساب مشتریان ازروی مرور فروش خوانده می‌شود و در صورت غیرفعال بودن این گزینه، مانده‌حساب ازروی مرور حساب خوانده می‌شود. 

 
