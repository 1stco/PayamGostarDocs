# هویت 

نحوه‌ی انتقال هویت به‌صورت دوطرفه از پیام‌گستر به سپیدار و از سپیدار به پیام‌گستر می‌باشد.

## فیلدهای قابل انتقال هویت:

**هویت حقیقی:** نام، نام خانوادگی، کد تفصیلی (شماره مشتری)، ایمیل، آدرس، شماره تماس (موبایل، تلفن، فکس) ، وب‌سایت، تاریخ تولد، کد ملی و توضیحات از هویت حقیقی منتقل می‌شوند.

**هویت حقوقی:** نام شرکت، کد تفصیلی (شماره مشتری)، ایمیل، آدرس، شماره تماس (موبایل، تلفن، فکس) ، وب‌سایت، تاریخ تأسیس، شماره ثبت، کد اقتصادی و توضیحات از هویت حقوقی منتقل می‌شوند.

## نقطه اشتراک همگام‌سازی:


مقدار داشتن فیلد **شماره مشتری** در پیام‌گستر و **کد تفصیلی** در سپیدار به‌عنوان مبنا برای سینک بین دو نرم‌افزار الزامی می‌باشد.

## نکات مرتبط باهویت:


•    چنانچه در پیام‌گستر تبدیل نوع هویت (حقیقی به حقوقی و بالعکس) انجام شود، این تغییر در سمت سپیدار نیز اعمال شده و نوع هویت تغییر پیدا می‌کند.

•    در صورت حذف هویت در هریک از نرم‌افزارها، تأثیری در طرف مقابل نداشته و حذفی انجام **نمی‌شود**.

•    در صورت ویرایش یا حذف تلفن‌ها در هر یک از دو طرف، تغییرات در طرف مقابل اعمال می‌شود.

•    برای ویرایش یک هویت در پیام‌گستر از طریق سرویس همگام ساز لازم است که نوع حقیقی یا حقوقی بودن آن باهویت نرم‌افزار سپیدار یکسان باشد. در غیر این صورت سرویس همگام ساز  از ادامه کار جلوگیری می‌کند و ویرایش انجام نمی‌شود.
