# هویت 

نحوه‌ی انتقال هویت به‌صورت دوطرفه از پیام‌گستر به تدبیر و از تدبیر به پیام‌گستر می‌باشد.

## فیلدهای قابل انتقال:

**حقیقی:** نام، نام خانوادگی، تاریخ مشتری شدن، آدرس، تلفن، موبایل، فکس، استان، شهرستان، شهر، منطقه، کد پستی، کد ملی، تاریخ تولد، توضیحات، کد مشتری از هویت حقیقی تدبیر به پیام‌گستر و بالعکس انتقال پیدا می‌کنند.

**حقوقی:** نام شرکت، تاریخ ثبت شرکت، آدرس، تلفن، موبایل، فکس، کد مشتری، شهرستان، استان، شهر، منطقه، کد پستی، کد اقتصادی، شماره ثبت و توضیحات از هویت حقوقی تدبیر به پیام‌گستر انتقال پیدا می‌کنند.

## نقطه اشتراک همگام‌سازی:

مقدار داشتن فیلدهای شماره مشتری در پیام‌گستر و کد مشتری در تدبیر به‌عنوان مبنا برای سینک بین دو نرم‌افزار الزامی می‌باشد.

## نکات مرتبط باهویت:

•    مانده‌حساب مشتری از طرق وب‌سرویس از تدبیر خوانده می‌شود. 

**مسیر فیلد صورت‌حساب:** انتخاب مخاطب > انتخاب مانده‌حساب از پایین صفحه

> **نکته:** برای خواندن مانده‌حساب باید چک باکس کد تفصیلی در صفحه مانده‌حساب و چک باکس استفاده از کدینگ شناور در همگام‌ساز هر دو تیک خورده شده باشند.

•    با فعال‌کردن چک باکس "مشتریان به‌صورت پیش‌فرض به‌عنوان حقوقی در نظر گرفته شوند" در تنظیمات همگام‌ساز، تمامی هویت‌ها به‌عنوان هویت حقوقی به پیام‌گستر منتقل می‌شوند. به‌منظور تفکیک هویت حقیقی و حقوقی، پس از فعال‌کردن اطلاعات مالیاتی می‌توان نوع هویت را مشخص کرد.

•    در نظر داشته باشید در انتقال نشانی از تدبیر به پیام‌گستر، می‌بایست نام کشور، استان، شهر از قبل در پیام‌گستر تعریف شده باشد، در غیر این صورت فقط آدرس منتقل می‌شود.

•    در سیستم مالی تدبیر، یک فیلد برای ذخیره شماره تماس وجود دارد. درصورتی‌که بخواهید چندین شماره تماس را در فیلد موردنظر وارد کنید، باید بین شماره‌ها space یا ویرگول قرار دهید. به‌عنوان‌مثال شماره 88445566 22334455 به‌صورت دو شماره مجزا در نظر گرفته می‌شود و به پیام‌گستر اضافه می‌شود.

•     حذف هویت فقط از سمت تدبیر به پیام‌گستر تأثیر دارد.

•    ویرایش هویت طبق مرجع مشخص شده در تنظیمات همگام‌ساز می‌باشد. به‌عنوان‌مثال درصورتی‌که مرجع تدبیر باشد، ویرایش هویت در تدبیر انجام شده و تغییرات به پیام‌گستر منتقل می‌شود و اگر مرجع پیام‌گستر باشد، ویرایش هویت در پیام‌گستر انجام شده و تغییرات به تدبیر منتقل می‌شوند.

•    درصورتی‌که حقیقی یا حقوقی بودن هویت در پیام‌گستر ویرایش شود، تغییرات به‌صورت خودکار در تدبیر اعمال می‌شوند؛ ولی اگر حقیقی یا حقوقی بودن هویت در تدبیر ویرایش شود، تغییرات در پیام‌گستر اعمال نمی‌شوند.

•    در تنظیمات همگام‌ساز 2 چک باکس به نام‌های "سیستم مالی به نرم‌افزار CRM" و "نرم‌افزار CRM به سیستم مالی" وجود دارد که بر اساس آن‌ها می‌توان جهت سینک هویت را مشخص کرد.
