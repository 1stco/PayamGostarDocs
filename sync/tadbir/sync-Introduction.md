# انتقال داده بین پیام‌گستر و تدبیر

## همگام‌ساز تدبیر

ماژول همگام‌ساز تدبیر و پیام‌گستر، یک نرم‌افزار تکمیلی تولید‌شده توسط پیام‌گستر می‌باشد که اطلاعات هویت‌ها، محصولات، پیش‌فاکتورهای فروش، فاکتورهای فروش، فاکتورهای برگشت از فروش، دریافت‌ها و پرداخت‌ها را از نرم‌افزار راهکاران به پیام‌گستر و اطلاعات هویت‌ها و پیش‌فاکتورها را از پیام‌گستر به تدبیر منتقل می‌کند. لازم به ذکر است تمامی اطلاعات به‌محض ثبت در نرم‌افزار مالی به پیام‌گستر منتقل می‌شوند.

## فرایند یکپارچه فروش و مالی

جداسازی عملیات مالی و فروش به دلایل مختلف از لحاظ تفاوت تخصص‌ها و حساسیت اطلاعات مشتریان منطقی به نظر می‌رسد، بااین‌وجود این تفاوت دپارتمان‌ها نمی‌بایست در تجربه مشتری خللی ایجاد نماید. با استفاده از نرم‌افزار همگام‌ساز تیم فروش با استفاده از پیام‌گستر پروسه را تا صدور پیش‌فاکتور پیش برده، پیش‌فاکتور به سیستم مالی منتقل شده و ادامه فرایند صدور فاکتور و دریافت در نرم‌افزار مالی و توسط پرسنل مربوطه انجام می‌گردد. سوابق ایجاد شده طی فرایند مالی نیز به‌صورت خودکار به نرم‌افزار پیام‌گستر منتقل می‌گردند تا پیگیری‌های خدمت مشتری توسط پرسنل مربوطه در پیام‌گستر انجام پذیرد.

## فرایند کاری بر اساس سوابق مالی

یکی از ویژگی‌های کلیدی پیام‌گستر امکان ایجاد فرایند و گردشکار بر اساس آیتم‌های اطلاعاتی است. اطلاعات دریافت‌شده از سیستم‌های مالی در قالب آیتم‌های اطلاعاتی پیام‌گستر در سوابق قرار می‌گیرند. با این قابلیت می‌توان با تعریف چرخه‌های کاری بر روی آیتم‌های منتقل‌شده، از مزایای اطلاع‌رسانی و گردشکاری پیام‌گستر بر روی اطلاعات و عملیات موجود در نرم‌افزار مالی استفاده نمود. به‌عنوان‌مثال چنانچه فاکتوری برای مشتری صادر شود، از طریق ایمیل یا پیامک به وی اطلاع داده شود و پیگیری پرداخت وی توسط پرسنل فروش انجام شود. یا می‌توان با ثبت دریافت در نرم‌افزار مالی پیام تشکر برای مشتری ارسال شود و فرم نظرسنجی برای وی ایجاد گردد.

## سال مالی

پیام‌گستر دارای مفهوم سال مالی نیست؛ بنابراین سال مالی مربوط به آیتم‌ها در شماره‌گذاری مشخص می‌شود و بر اساس شماره تشخیص داده می‌شود که آیتم دریافت‌شده مربوط به کدام سال مالی است. در تنظیمات شماره‌گذاری آیتم‌های پیام‌گستر می‌توان از پارامترهای {SHYY} و {MIYY} استفاده نمود تا مشخص شود که آیتم ایجاد شده در پیام‌گستر در کدام سال مالی تدبیر ثبت گردد.
