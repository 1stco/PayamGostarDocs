# پیش‌فاکتور فروش

نحوه‌ی انتقال پیش‌فاکتور فروش به‌صورت دوطرفه از پیام‌گستر به تدبیر و از تدبیر به پیام‌گستر می‌باشد.

## نقطه اشتراک همگام‌سازی:

مقدار داشتن فیلد شماره پیش‌فاکتور فروش در پیام‌گستر و تدبیر به‌عنوان مبنا برای سینک بین دو نرم‌افزار الزامی می‌باشد.

## فیلدهای قابل انتقال:

عنوان، سال مالی، شماره پیش‌فاکتور فروش، تاریخ انقضا پیش‌فاکتور فروش، تاریخ ایجادپیش‌فاکتور فروش، کد کالا، نام کالا، مقدار، قیمت واحد، مبلغ کل، قیمت نهایی، نام انبار، مالیات، مجموع تخفیف‌ها، عوارض، مجموع اضافات، توضیحات، نام مشتری، نام فروشنده، شرح و ملاحظات از تدبیر به پیام‌گستر منتقل می‌شوند.

## نکات مرتبط با پیش‌فاکتور فروش:

شرط لازم برای انتقال پیش‌فاکتور فروش از تدبیر به پیام‌گستر، داشتن ردیف فاکتور در تدبیر است. در واقع تنها زمانی سینک پیش‌فاکتور فروش از تدبیر به پیام‌گستر انجام می‌شود که علاوه بر شماره، ردیف فاکتور هم داشته باشد.

•    حذف پیش‌فاکتور فروش فقط از سمت تدبیر به پیام‌گستر تأثیر دارد.

•    ویرایش پیش‌فاکتور فروش درصورتی‌که از سمت مرجع ایجاد آن باشد در سیستم طرف مقابل اعمال می‌شود. به‌عنوان‌مثال اگر مرجع ایجاد تدبیر باشد در پیام‌گستر اعمال می‌شود و بالعکس. (تنظیمات انتخاب مرجع، از همگام‌ساز امکان‌پذیر می‌باشد.) 

•    موجودی کالا انبار و نام انبار از طریق وب‌سرویس خوانده می‌شود. (مسیر فیلد موجودی کالا انبار: تب خریدوفروش >  گزارش موجودی کالا >   فیلد مقدار موجودی انبار مشخص شده را نشان می‌دهد.)
 
•    شرط وب‌سرویس موجودی انبار تعریف شده است و هنگامی که در پیش‌فاکتور انبار انتخاب شود اگر انبار داشته باشد، انبار را از سیستم مالی می‌خواند و در غیر این صورت انبار را طبق تنظیمات پیشرفته پنل نمایش می‌دهد.

•    در تنظیمات همگام‌ساز 2 چک باکس به نام‌های "سیستم مالی به نرم‌افزار CRM" و "نرم‌افزار CRM به سیستم مالی" وجود دارد که بر اساس آن‌ها می‌توان جهت سینک پیش‌فاکتور فروش را مشخص کرد.

####  در هنگام استفاده از سرویس انتقال پیش‌فاکتور از پیام‌گستر به نرم‌افزار مالی رعایت موارد زیر الزامی است:

-  تمامی محصولات باید از نرم‌افزار مالی به سیستم پیام‌گستر سینک شده باشند. محصولات فقط در سیستم مالی تعریف شود.

-  تمامی مشتری‌ها باید در نرم‌افزار مالی و پیام‌گستر سینک شده باشند.

•    در ویرایش پیش‌فاکتور، به دلیل سینک پیش‌فاکتورها بر اساس شماره آنها، شماره پیش‌فاکتور نباید ویرایش شود و در صورت تغییر شماره، یک پیش‌فاکتور جدید ایجاد می‌شود. 
