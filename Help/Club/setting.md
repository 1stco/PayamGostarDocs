

## مروری بر دسترسی‌ها
بر اساس آنچه در بخش‌های قبلی به آن‌ اشاره شد، به صورت کلی می‌توان دسترسی مشتریان و نمایندگان به آیتم‌‌های باشگاه را به شکل زیر خلاصه کرد:<br>
- **مشاهده لیست آیتم‌ها برای مشتریان باشگاه**<br>
مشتریان باشگاه (کاربران باشگاه که از نوع مشتری هستند)، تمامی آیتم‌هایی که به نامشان ثبت شده و مجوز مشاهده آن را دارند را می‌توانند در لیست مشاهده نمایند و باز کردن هر رکورد به اطلاعات آن دسترسی داشته‌باشند. 
- **ثبت آیتم توسط مشتریان باشگاه**<br>
برای ثبت آیتم نیز کافیست که مجوز ایجاد آن زیرنوع را داشته‌باشند.
- **مشاهده لیست آیتم‌ها برای نمایندگان باشگاه**<br>
نمایندگان باشگاه، در هر لیست، علاوه بر آیتم‌هایی که به نام خودشان ثبت شده (و شرایط مشاهده آن کاملا مشابه مشتریان باشگاه است)، آیتم‌های مشتریانشان را نیز در صورت داشتن مجوز مشاهده آیتم، مشاهده می‌کنند. به عبارت دیگر، تمامی آیتم‌هایی که به نام هویت‌هایی ثبت شده که خودشان ایجاد کرده‌اند و یا به عنوان یکی از مسئولان آن انتخاب شده‌اند (چه خودشان آیتم را ثبت کرده‌باشند چه سایر کاربران)، در صورتی که مجوز مشاهده آیتم برای نمایندگان مجاز اعلام شده‌باشد، در لیست به آنان نمایش داده می‌شود. چنانچه نماینده برای یکی از مشتریانش آیتمی ثبت کند که مجوز مشاهده آن را ندارد، آیتم را در لیست مشاهده می‌کند لکن امکان ورود به صفحه اطلاعات آن (باز کردن رکورد آن) را ندارد.
- **ثبت آیتم توسط نمایندگان باشگاه**<br>
مشابه مشتریان، نمایندگان نیز با داشتن مجوز ایجاد آیتم می‌توانند اقدام به ثبت یک آیتم برای خود نمایند. این آیتم‌ها (که مجوز ایجاد آن را دارند) را می‌توانند برای مشتریانشان نیز ثبت کنند. 
