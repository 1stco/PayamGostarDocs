# ثبت‌نام مشتریان در باشگاه

برای ساخت حساب کاربری برای مشتریان در باشگاه، روش‌های مختلفی وجود دارد. کاربری باشگاه برای مشتری می‌تواند توسط پرسنل ایجاد شود،‌ طی فرآیند به صورت خودکار ایجاد گردد و یا با ثبت‌نام خود مشتری در باشگاه ساخته‌شود. در ادامه به بررسی روش‌های ممکن برای ایجاد حساب کاربری برای مشتریان می‌پردازیم.<br>

## ساخت کاربری برای مشتریان توسط کاربران نرم‌افزار
اگر کاربران نرم‌افزار (پرسنل شرکت) مسئولیت ایجاد کاربری مشتریان در باشگاه را بر عهده داشته‌باشند، از دو مسیر می‌توانند اقدام به انجام این کار نمایند:<br>

### افزودن مشتری از صفحه مدیریت اعضای باشگاه مشتریان
اگر به عنوان کاربر نرم‌افزار قصد ایجاد حساب کاربری باشگاه برای مشتریان را دارید، از مسیر **تنظیمات** > **مدیریت اعضای باشگاه مشتریان** وارد صفحه لیست کاربران باشگاه مشتریان شوید و بر روی کلید «کاربر جدید» کلیک کنید. مشابه روش [ایجاد کاربر](https://github.com/1stco/PayamGostarDocs/blob/master/Help/Settings/GroupsAndUsersManagement/NewUserCreation.md)، مشخصات کاربری مشتری مورد نظر را تکمیل نمایید.

![افزودن کاربری مشتری](./Image/add-customer-club-user-2.8.6.png) 

- نوع هویت وی را مشخص کنید. در صورت انتخاب مشتری حقیقی، تمامی زیرنوع‌های هویت که پروفایلشان از نوع مشتری و نوعشان حقیقی باشد، در لیست بعدی به شما نمایش داده‌می‌شود تا گزینه‌ی مورد نظر را انتخاب نمایید. به صورت مشابه در صورت انتخاب نوع حقوقی برای مشتری خود، زیرنوع‌های هویت حقوقی که نوع پروفایلشان مشتری باشد، جهت انتخاب به شما نمایش داده‌می‌شود.
- در صورت انتخاب مشتری حقیقی، نام و نام خانوادگی و در صورت انتخاب مشتری حقوقی نام شرکت وی را وارد نمایید.
- اطلاعات ارتباطی نظیر ایمیل و موبایل او را درج نمایید. درج ایمیل برای ایجاد کاربری الزامی می‌باشد.
- نام کاربری مورد نظر (که می‌تواند نام انگلیسی و یا عددی مثل شماره موبایلش باشد) را وارد نموده و رمز ابتدایی وی را درج و تکرار نمایید. این رمز در ادامه‌ی مسیر توسط مشتری تغییر پیدا خواهدکرد.
- توجه داشته‌باشید که با علامت‌گذاری «کاربر فعال است»، کاربری وی را فعال اعلام نمایید.
- اگر تصویری از مشتری در اختیار دارید آن را در کادر فوق بارگذاری نمایید. مشتری خود می‌تواند در باشگاه اقدام به تنظیم تصویر پروفایلش نماید.<br>
در نهایت کافیست که اطلاعات وی را ذخیره کنید. کاربری مشتری به لیست اضافه شده و نام کاربری و رمز عبور وی از طریق یک پیام (که بنابر تنظیمات بخش [مدیریت پیام‌های سیستمی](https://github.com/1stco/PayamGostarDocs/blob/master/Help/Basic-Information/Manage-system-messages/2.6.0/Manage-system-messages.md) می‌تواند ایمیل یا پیامک باشد) به او اطلاع‌رسانی می‌شود.<br>

> **نکته**<br>
> برای اینکه کاربر بتواند به صفحه مدیریت اعضای باشگاه مشتریان دسترسی داشته‌باشد، باید مجوز «مدیریت باشگاه مشتریان» را دریافت نماید. توجه داشته‌باشید که برای ایجاد حساب کاربری برای مشتری در باشگاه از این صفحه، داشتن این مجوز کافی بوده و نیازی به اعطای مجوز بر روی زیرنوع هویت مشتری نمی‌باشد.<br>

### ایجاد حساب کاربری باشگاه برای مشتری از صفحه هویت
اگر هویت مشتری پیش‌تر در نرم‌افزار ثبت شده‌است، می‌توانید از صفحه پروفایل هویت نیز اقدام به ایجاد کاربری برای وی نمایید. در صفحه پروفایل مشتری از کلید «تعریف کاربر» استفاده کرده و با درج نام کاربری و تعریف رمز عبور اولیه، حساب کاربری وی را ایجاد نمایید. حساب کاربری وی ایجاد شده و نام کاربری برایشان ارسال می‌شود. پس از ایجاد حساب کاربری، پیامی برای مشتری ارسال می‌شود که علاوه بر اعلام نام کاربری وی، لینکی جهت تایید حساب  را شامل می‌شود. کاربر با کلیک بر روی لینک وارد صفحه تایید می‌شود. کد تایید برای ایشان ارسال شده و نماینده می‌تواند با وارد کردن کد تایید و همچنین رمز عبور مورد نظر خود، کاربری خود را با رمز عبور شخص‌اش فعال نماید.<br>

![افزودن کاربر باشگاه مشتریان از صفحه پروفایل](./Image/add-customer-user-2.8.6.png) 

توجه داشته‌باشید که تنها در صورتی که پروفایل هویت از نوع مشتری باشد، کاربری باشگاه به طور صحیح برای او ایجاد می‌شود.<br>

> **نکته**<br>
> برای اینکه کاربر بتواند از طریق صفحه پروفایل هویت اقدام به تعریف کاربری برای وی نماید، علاوه بر مجوزهای لازم برای مشاهده و دسترسی به زیرنوع هویت مورد نظر (مخاطب حقیقی/حقوقی)،‌ باید مجوز «تعریف کاربر» را بر روی آن زیرنوع هویت و همچنین مجوز «ایجاد کاربر باشگاه مشتریان» را در قسمت مجوزهای باشگاه داشته‌باشد.<br>

## ثبت‌نام توسط مشتریان
مشتریان می‌توانند خود اقدام به ثبت‌نام و ایجاد حساب کاربری در باشگاه نمایند. <br>

> **نکته**<br>
> برای اینکه کاربران بتوانند اقدام به ثبت‌نام در باشگاه نمایند، لازم است که گزینه‌ی «امکان ثبت‌نام مشتریان در باشگاه» در تنظیمات امنیتی فعال و تنظیمات این بخش تکمیل شده‌باشد. در صورت نیاز به راهنمایی در این خصوص به [راهنمای تنظیمات امنیتی](https://github.com/1stco/PayamGostarDocs/blob/master/Help/Settings/General-settings/security/SecuritySetting-2.8.7.md) مراجعه نمایید.<br>

![ثبت‌نام مشتری در باشگاه](./Image/customer-sign-up-2.8.6.jpg) 

پس از تکمیل اطلاعات و ذخیره‌ی آن، یک کد تایید برای کاربر ارسال می‌شود. در صورت ورود صحیح کد، کاربری مشتری ایجاد و فعال می‌شود. <br>

## ایجاد کاربری برای مشتری در فرآیند
با استفاده از فعالیت «ایجاد کاربری» می‌توانید در هر مرحله‌ای از فرآیند، برای هویت مرتبط با آیتم تحت چرخه، کاربری ایجاد نمایید. توجه داشته‌باشید که تنها اگر نوع پروفایل هویت مرتبط با آیتم تحت چرخه، از نوع «مشتری» باشد، کاربری مشتری باشگاه برای وی ایجاد می‌گردد. برای کسب اطلاعات بیشتر در مورد نحوه ایجاد کاربر در فرایند و استفاده از این فعالیت، به راهنمای [فعالیت ایجاد کاربر](https://github.com/1stco/PayamGostarDocs/blob/master/Help/Settings/Personalization-crm/Overview/Process-design/Create-a-work-cycle/Activity/Create-a-user/Create-a-user.md) مراجعه کنید.<br>

![ایجاد مشتری در فرآیند](./Image/user-creator-activity-2.8.6.png) 

پس از ایجاد حساب کاربری  طی فرآیند (از طریق فعالیت ایجاد کاربر)، پیامی حاوی نام کاربری و لینک تایید برای او ارسال می‌شود. با این وجود، حساب کاربری تا پیش از تایید مشتری غیرفعال خواهد بود. مشتری باید از طریق لینک دریافتی، ورود رمز تایید و سپس درج رمزعبور مورد نظرش اقدام به فعال‌سازی حساب کاربری‌اش نماید.<br>