# باشگاه مشتریان و نمایندگان

باشگاه مشتریان و نمایندگان پیام‌گستر به شما این امکان را می‌دهد که با ایجاد کاربری برای مشتریان و نمایندگان خود، بستری برای تعامل و ارتباط مستمر فراهم نمایید. از این طریق کاربران شما می‌توانند به سوابق مورد نیازشان دسترسی داشته‌باشند، جهت انجام امور لازم‌الاجرای خود اقدام نمایند و یا درخواست‌هایشان را به دست شما برسانند.<br>
با توجه به نیازهای مختلفی که مشتریان و نمایندگان شما ممکن است در نرم‌افزار داشته‌باشند، پیام‌گستر امکان ایجاد دو نوع کاربر با دسترسی‌های مختلف را در باشگاه فراهم آورده‌است. بر این اساس شما می‌توانید برای نمایندگان و مشتریان خود، کاربری‌هایی با دسترسی‌های مختلف در نرم‌افزار ایجاد نمایید. در ادامه به بررسی امکانات موجود برای هر یک از این کاربران می‌پردازیم.<br>

## مشتریان در باشگاه
مشتریان بر اساس دسترسی‌هایی که طبق تنظیمات برایشان مجاز شده‌است، در باشگاه می‌توانند:<br>
- به سوابق خود (تمامی آیتم‌هایی که به نامشان ثبت شده) دسترسی داشته‌باشند.
- مانده حساب و امتیازات خود را مشاهده نمایند.
- برای خود آیتم‌هایی مثل درخواست، فرم، پیش‌فاکتور و ... ثبت کنند.
- به عنوان مسئول کارتابل در فرآیند، اقدام مورد نیاز را در چرخه‌ی جاری به انجام برسانند. این اقدام می‌تواند تایید یک سند/اطلاعات، تکمیل مشخصات یک آیتم، بارگذاری مدارک و یا موارد مشابه باشد.

## نمایندگان در باشگاه
نمایندگان بر اساس دسترسی‌هایی که طبق تنظیمات برایشان مجاز شده‌است، در باشگاه می‌توانند:<br>
- اقدام به ثبت هویت در نرم‌افزار نمایند.
- به سوابق خود و مشتریانشان دسترسی داشته‌باشند (منظور از مشتریان، هویت‌هایی است که مجوز مشاهده آن‌ها را دارند و یا به عنوان یکی از مسئولان پروفایل او انتخاب شده‌اند).
- مانده حساب خود و مشتریانشان را مشاهده نمایند.
- امتیازات خود را مشاهده کنند.
- برای ثبت انواع آیتم مثل درخواست، فرم، پیش‌فاکتور و ... برای خود و مشتریانشان اقدام نمایند.
- به عنوان مسئول کارتابل در فرآیند، اقدام مورد نیاز را در چرخه جاری به انجام برسانند. این اقدام می‌تواند تایید یک سند/اطلاعات، تکمیل مشخصات یک آیتم، بارگذاری مدارک و یا موارد مشابه باشد.<br>
لازم به ذکر است که نماینده، بر خلاف مشتریان باشگاه، در نرم‌افزار به عنوان کاربر شناخته شده و در فیلدهایی از نوع کاربر، می‌تواند انتخاب شود؛ لکن امکان ورود به نرم‌افزار را نداشته و فقط می‌تواند به پنل باشگاه دسترسی داشته‌باشد.<br>
در این بخش به بررسی موارد زیر می‌پردازیم:<br>
- تنظیمات باشگاه برای مشتریان و نمایندگان
- آشنایی با پنل باشگاه و کاربرد هر یک از بخش‌های آن برای مشتریان و نمایندگان
- معرفی روش‌های ایجاد کاربر از نوع مشتری و نماینده
- مدیریت کلاس‌بندی و امتیازات مشتریان