# بانک اطلاعاتی چیست؟
با توجه به اینکه محوریت اصلی هر نرم‌افزار CRM، هویت است، محل ذخیره‌سازی این هویت‌ها را می‌توان بخش اصلی نرم‌افزار دانست. در پیام‌گستر تمامی هویت‌ها در **بانک اطلاعاتی** ذخیره می‌شود. <br>
بنابراین می‌توان گفت که بانک اطلاعاتی محل ذخیره هویت و ساختار بانک اطلاعاتی، نوعی دسته‌بندی برای ذخیره هویت‌ها به صورت سازمان‌یافته است. همان طور که در کامپیوتر شخصی‌تان با ایجاد فولدرهای مختلف، به فایل‌های ذخیره شده خود نظم می‌دهید، در بانک اطلاعاتی نیز با ایجاد فولدر و دسته‌‌بندی مناسب می‌توانید هویت‌های خود را به طور منظم ذخیره نمایید. این هویت‌ها می‌توانند انواع مختلف از جمله کاربران، مشتریان، تامین‌کنندگان، نمایندگان یا رقبا را شامل شوند.<br>
برای دسته‌بندی هویت‌ها در بانک اطلاعاتی روش‌های مختلفی وجود دارد. به عنوان مثال:<br>
- دسته‌بندی بر اساس عملکرد: کاربر/مشتری/تامین‌کننده/نماینده/رقیب
- دسته‌بندی بر اساس منطقه جغرافیایی: در این نوع دسته‌بندی شما می‌توانید به تعداد مورد نیاز زیرشاخه (لایه) داشته‌باشید. به عنوان مثال فولدرهای خود را بر اساس استان‌های مختلف ایجاد کرده و در لایه‌ی بعدی، برای هر شهر فولدری درون فولدر استان مربوطه بسازید.
- دسته‌بندی بر اساس زمینه شغلی: اگر با اصناف مختلف در ارتباط هستید می‌توانید دسته‌بندی‌های خود را بر اساس اصناف یا صنعت‌ها ایجاد کنید.
موارد بالا تنها نمونه‌‌هایی از دسته‌بندی‌های قابل ایجاد در بانک اطلاعاتی هستند. شما می‌توانید بنابر نیازتان، ساختار را به گونه‌ای که دسترسی را براتان آسان‌تر کند، تنظیم نمایید.<br>

> **نکته**<br>
> چنانچه به انواع مختلفی از دسته‌بندی نیاز دارید (هم به دسته‌بندی بر اساس استان نیاز دارید و هم به دسته‌بندی بر اساس اصناف)، دسته‌بندی اصلی را در بانک اطلاعاتی پیاده‌سازی کنید و برای سایر دسته‌بندی‌ها از گروه‌های هدف استفاده کنید.<br>

توجه داشته‌باشید که دسته‌بندی بانک اطلاعاتی صرفاً برای نظم‌دهی به هویت‌ها در بانک اطلاعاتی است. شما برای یافتن هویت‌های مورد نظر (فارغ از اینکه از نوع دسته‌بندی در بانک اطلاعاتی استفاده کرده‌اید) می‌توانید از انواع فیلترها و گروه‌های هدف استفاده کنید. به عنوان مثال اگر دسته‌بندی بانک اطلاعاتی خود را بر اساس اصناف چیده‌اید و حال به هویت‌های هر شهر به صورت جداگانه نیاز دارید، کافیست که هویت‌ها را بر اساس شهر مورد نظر فیلتر کنید.<br>
پیشنهاد می‌شود که برای آسان‌تر شدن انتخاب مسیر ذخیره‌سازی هویت برای کاربران،‌ از ایجاد دسته‌بندی‌های پیچیده با زیرلایه‌‌های زیاد خودداری کنید.<br>
