# دسته‌بندی بانک اطلاعاتی
در این قسمت می‌توانید برای انواع هویت‌ها ( مخاطبان و سرنخ‌های خود) دسته‌بندی‌های مختلفی را ایجاد کنید و لیست دسته‌بندی‌هایی که ایجاد کرده‌اید را همراه با تعداد اعضا و تعداد زیر شاخه‌های آن مشاهده کنید.<br>
بهتر است که دسته‌بندی‌هایی که ایجاد می‌کنید از لحاظ نام گذاری و تعداد زیر دسته‌بندی به گونه‌ای باشند که برای کاربران سردرگمی ایجاد نکنند.

> **نکته**<br>
 در صورت نیاز می‌توانید ماژول بانک فهرست مشاغل اول را که در 15 دسته بندی اصلی، اطلاعات مشاغل ثبت شده در پرتال اول(1st.ir ) را برای شما نمایش می‌دهد و شامل بیش از 200 هزار هویت مختلف
از مشاغل سراسر کشور است را به عنوان یک بانک کمکی تهیه کنید. این اطلاعات در قالب هویت‌هایی از نوع سرنخ در بانک اطلاعاتی شما نمایش داده خواهند شد.

**۱. دسته‌بندی پیش‌فرض**<br>
چنانچه نرم‌افزار را به صورت خام تهیه کرده باشید به دسته‌بندی پیش فرض(مطابق با تصویر زیر) که شامل مشتری، تامین‌کننده و کاربر می‌باشد دسترسی دارید که از مسیرهای متفاوت می‌توانید هویت‌های مرتبط را در دسته‌بندی مورد نظر ایجاد کنید.

![تصویر پیش‌فرض بانک اطلاعاتی ]()

 **۲. دسته‌بندی زمینه فعالیت**<br>
اگر از ماژول فهرست بانک اطلاعاتی استفاده کنید می‌توانید با کلیک راست روی دسته‌بندی مورد نظر هویت جدید را ثبت نمایید.
برای ایجاد بانک اطلاعاتی به سه مرحله ثبت زمینه فعالیت، دسته‌بندی و هویت نیاز خواهید داشت. با کلیک راست روی زمینه‌ فعالیت(مطابق با تصویر زیر) می‌توانید فولدر یا دسته‌بندی جدید ایجاد کنید.
علاوه بر این، از این طریق می‌توانید نام زمینه فعالیت جدید را  تغییر دهید، حذف کنید یا آن را به اختصاصی تبدیل کنید.
با دو بار کلیک بر روی هر کدام از دسته‌بندی‌ها می‌توانید محتوای آن دسته را مشاهده کنید و زیرشاخه‌های آن دسته‌بندی را مشاهده کنید. همچنین می‌توانید دسته بندی جدیدی به زیر شاخه‌های این دسته بندی اضافه کنید.قابل ذکر است که در لایه آخر می‌توانید لیست اعضای ان دسته بندی را مشاهده کنید.

![ایجاد زمینه فعالیت](./Images/field-of-activity_2.8.3.png)

ثبت هویت در بانک اطلاعاتی از طریق مسیر زیر امکان‌پذیر می‌باشد:<br>
**۱. بانک‌ یکپارچه > بانک اطلاعاتی > راست کلیک روی دسته‌بندی** <br>
برای ثبت هویت جدید در بانک اطلاعاتی ابتدا روی زمینه فعالیت موردنظر کلیک کنید و با راست کلیک روی دسته بندی مشخص می‌توانید چندین هویت را از طریق اکسل و به صورت یکجا در دو قالب حقیق و حقوقی وارد کنید.

![ثبت هویت در بانک اطلاعاتی](./Images/Identity-registration-in-database_2.8.3.png)

## قابلیت‌های تکمیلی بانک اطلاعاتی
از سری قابلیت‌های بانک اطلاعاتی دسترسی بهتر و راحت‌تر به هویت‌های ایجاد شده می‌باشد. بدین منظور **دریافت لیست هویت‌ها از اکسل** و **فیلتر کردن هویت‌ها** از ویژگی‌های مهم بانک اطلاعاتی به شمار می‌رود.
-  **دریافت لیست هویت‌ها از اکسل**<br>
برای دریافت لیست هویت‌های ثبت شده به صورت یکجا می‌توانید از قابلیت گرفتن خروجی از اکسل اقدام نمایید.

![دریافت لیست هویت‌ها از اکسل](./Images/list-of-identities-from-Excel_2.8.3.png)

- **فیلتر کردن هویت‌ها**<br>
براساس نیاز می‌توانید هویت‌ها را در بانک اطلاعاتی فیلتر کنید. از طریق این بخش می‌توان  با فیلتر براساس نوع هویت، هویت‌ها با نوع مورد نظر را در بانک اطلاعاتی جستجو کرد.این دسته‌بندی می‌تواند براساس شماره مشتری، اپراتور ثبت کننده، مانده حساب و ... صورت گیرد.

![فیلتر کردن هویت‌ها در بانک اطلاعاتی](./Images/list-of-identities-filter_2.8.3.png)