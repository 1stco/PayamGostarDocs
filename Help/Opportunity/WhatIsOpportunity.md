# فرصت چیست؟
در این بخش به موضوعات زیر می‌پردازیم:
- [عملکرد فرصت در پیام گستر](#OppConcept)
- [تفاوت فرصت با پیش فاکتور و فاکتور در پیام گستر](#DefferenceBetweenOppAndInvoices)
- [تفاوت سرنخ با فرصت در پیام گستر](#DefferenceBetweenOppAndLead)
- [گزارشات مرتبط با فرصت](#OppReports)

به پتانسیل‌هایی که سبب می شود افراد  با توجه به معیار های کسب و کار شما به مشتریان بالقوه تبدیل شوند، **فرصت** گفته می‌شود. به بیان دیگر، فرصت‌ها اشخاص یا سازمان هایی هستند که با احتمال بالایی می‌توانند در فرآیند فروش به مشتریان حقیقی تبدیل شوند.<br>
 ثبت فرصت‌ها می‌تواند از جنبه های مختلفی نظیر تجزیه و تحلیل رقبا، پیگیری و پیشرفت معاملات، به کسب و کار شما کمک کنند. علاوه براین، ثبت و مدیریت فرصت ها به مدیر کسب و کار، امکان آنالیز دقیق دلایل موفقیت یک فرصت و شروع فرآیند فروش را می‌دهد.<br>
  در CRM پیام گستر، بررسی گزارشات دلایل شکست به رفع نقاط ضعف و بهبود فرآیند کمک می‌کند. <br>
مهم ترین مزیت ثبت و رصد فرصت‌، پیش‌ بینی فروش است. ثبت فرصت برای کارشناسان فروش این امکان را فراهم می‌آورد که با انتظارات بالقوه مشتریان  آشنا شوند و درآمد حاصل از فروش را پیش بینی کنند. به طور خلاصه، ثبت فرصت فروش منجر به یک دید یکپارچه برای فرآیند‌های فروش کسب و کار می‌شود.<br>

##	عملکرد فرصت در پیام گستر{#OppConcept}
-	در CRM پیام گستر شما می توانید از روی فرصت، پیش فاکتور و فاکتور ثبت کنید.
-	در پیام گستر، ثبت فرصت مشتری را به شما بدهکار نمی کند اما این فرصت به عنوان پیشینه در سوابق مشتری ثبت خواهد شد.
-	ثبت فرصت در CRM  پیام گستر به شما کمک می کند مشتریان خود را براساس مبلغ پرداختی، درصد احتمال و الویت بندی در گروه های مختلف دسته بندی کنید.

## تفاوت فرصت با پیش فاکتور و فاکتور در پیام گستر{#DefferenceBetweenOppAndInvoices}
فرصت یک مرحله قبل از ثبت پیش فاکتور و فاکتور است و به کارشناسان فروش در بهبود فرآیند فروش و رفع خواسته های مشتریان کمک می کند.
ثبت فرصت به تنهایی منجر به تغییر موجودی انبار نخواهد شد و در فرآیندهای مالی مشتری را به شما بدهکار نمی‌کند و فقط به عنوان یک سابقه در سوابق مشتری ثبت خواهد شد.

##	تفاوت سرنخ با فرصت در پیام گستر{#DefferenceBetweenOppAndLead}
سرنخ یک هویت اولیه است که می‌تواند در صورت واجد شرایط بودن به مخاطب تبدیل شود و یا در صورت عدم کفایت رد شود اما مفهوم فرصت دقیقا مرتبط با ثبت آیتم های مالی است. شما در  ثبت تعداد فرصت ها محدودیتی نخواهید داشت و برای یک مخاطب می توانید به تعداد دفعات مورد نیاز فرصت ثبت کنید در حالیکه برای ثبت هویت شما می‌توانید تنها یک بار عملکرد هویت مورد نظر خود را تعیین نمایید.

## گزارشات مرتبط با فرصت {#OppReports}
برای پیگیری فرصت‌های ثبت شده میتوانید از گزارشات مرتبط با فرصت در قسمت گزارشات استفاده کنید. گزارشات مرتبط با فرصت به شرح زیر است:<br>
-	تعداد فرصت‌های موفق و نا موفق به تفکیک دلیل، محصول، کارشناسان ، نوع فرصت و منابع 
- لیست پیگیری‌های فرصت 
- لیست فرصت‌های باز و بسته شده
- مبلغ تخمینی فرصت‌های ناموفق به تفکیک کارشناسان
- ارزش تخمینی فرصت‌های از دست رفته به تفکیک منابع
- لیست فرصت‌های ناموفق
- فرصت‌ها به تفکیک هویت، مراحل فرصت، کمپین، کارشناس و ماه
-	میانگین تعداد روز برای بسته شدن چرخه فرصت‌های موفق به تفکیک نوع فرصت، منابع، کارشناسان
- تعداد فرصت‌های موفق و ناموفق در بازه های زمانی 1 روز گذشته، 7 روز گذشته، 30 روز گذشته و 90 روز گذشته
