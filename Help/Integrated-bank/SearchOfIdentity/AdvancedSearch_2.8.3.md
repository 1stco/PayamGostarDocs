# جستجوی پیشرفته
چنانچه برای یافتن هویت‌ها نیاز به اطلاعات بیشتری داشته باشید می‌توانید از جستجوی‌پیشرفته هویت استفاده کنید.

##  جستجوی پیشرفته هویت
در این قسمت می‌توانید بر حسب متغیرهای مختلف بین هویت های بانک اطلاعاتی، یک و یا چند مخاطب و سرنخ را جستجو کنید
برای دسترسی به این قسمت از طریق **تب بانک یکپارچه** > **جستجوی پیشرفته** اقدام نمایید.

![جستجوی ویشرفته در بانک یکپارچه](./Images/advanced-search_2.8.3.png)

**1.  مشخصات:** شامل تعدادی پارامتر جستجو است، در صورتی که مقداری را برای این پارامترها وارد کنید، هویت‌هایی را نمایش می‌دهد که شامل این پارامتر  با مقدار مشخص شده هستند و در صورتی که فقط روی پارامتر مورد نظر را کلیک نمایید و مقداری را در مقابل آن وارد نکنید هویت‌هایی را نمایش می‌دهد که دارای آن پارامتر هستند (مقدار آن پارامتر برای آن‌ها خالی نیست)

**2. جستجوی سریع:** با وارد کردن مقداری در این فیلد، جستجو بین تمامی فیلدهای هویت‌ها انجام خواهد شد، یه طور مثال اگر عبارت "شیراز" را در این فیلد وارد کنید تمامی هویت‌هایی که نام‌خانوادگی آن ها شامل عبارت "شیراز" باشد یا مقدار وارد شده برای آن‌ها در فیلدهای دیگری مانند آدرس، شهر، نام شرکت یا ... شامل این عبارت باشد را در نتایج جستجو مشاهده خواهید کرد.

**3. دسته بندی:** با استفاده از این قسمت می‌توانید متغیر دسته‌بندی را نیز در  محدوده جستجو خود مشخص نمایید. به عبارت دیگر می‌توانید جستجوی خود را محدود به برخی از دسته‌بندی های بانک اطلاعاتی یا برخی از گروه‌های هدف کنید. با انتخاب " زمینه‌های فعالیت" جستجو در دسته‌بندی‌های بانک اطلاعاتی صورت می‌گیرد. و اگر "گروه‌های هدف" را انتخاب کنید، جستجو در بین مخاطبان و سرنخ‌های عضویت داده شده در گروه‌های هدف صورت می‌گیرد. 

همچنین می‌توانید در کادر پایین‌تر زمینه‌های فعالیت یا گروه‌های هدف مشخصی را انتخاب و جستجو را محدودتر نمایید .

**4. چک‌باکس جستجوی هویت**
- **جستجوی بهتر با نادیده گرفتن فاصله‌ها:** با انتخاب این گزینه اهمیت فاصله‌ها را در جستجو از بین می‌برد. (به طور مثال با وارد کردن عبارت "علی زاده" در فیلد نام، هویت‌هایی که نام‌خانوادگی آن‌ها "علیزاده" وارد شده باشد نیز نتایج جستجو خواهند بود)
- **فقط مشتریان:**  با فعال کردن این گزینه، جستجو بین هویت‌هایی انجام خواهد شد که شماره مشتری به آنها اختصاص داده‌شده‌است.
- **فقط اعضای شبکه اجتماعی:** فقط هویت‌هایی را مورد جستجو قرار می‌دهد که عضو شبکه اجتماعی (Facebook) باشند.
- **فقط مخاطبان اضافه شده توسط مجموعه ما:** تنها از بین مخاطبان و سرنخ‌های ایجاد شده توسط شما جستجو می‌کند و سرنخ‌هایی ایجاد شده توسط بانک اطلاعاتی مشاغل اول -که به عنوان یک بانک آماده در اختیار کارفرما قرار می‌گیرد - را در نظر نمی‌گیرد.
- **نتایج برعکس:** با فعال کردن این گزینه، در نتایج جستجو تمامی هویت‌هایی را نمایش می‌دهد که شاخصه‌های انتخاب شده را نداشته باشند. به طور مثال برای یافتن تمامی هویت‌هایی که به آن‌ها رنگ اختصاص نداده‌اید یا تمامی هویت‌هایی که ساکن شهر تهران نیستند، می‌توانید از این قابلیت استفاده کنید.
- **اعمال**. پس از انتخاب پارامترهای مورد نظر و وارد کردن مقادیر متناظر با هر کدام، روی دکمه فیلتر کلیک کنید تا جستجو انجام شود. نتیجه جستجوی خود را می‌توانید در قالب جدول هویت‌ها در قسمت نتایج جستجو مشاهده کنید

**6. نتایج جستجو**
با کلیک روی این قسمت نتایج جستجو را مشاهده می‌کنید.

![نتایج جستجو](./Images/serching-result_2.8.3.png)

-  با استفاده از فیلترهایی که در این قسمت مشاهده می‌کنید می‌توانید روی هویت‌های نمایش داده شده در نتایج جستجو، فیلتر جدیدی اعمال کنید.
-  علاوه بر این، می‌توانید با کلیک راست بر روی هویت ها از تمامی گزینه‌های کلیک راست بهره‌مند گردید. به طور مثال آن‌ها را به گروه هدف خاصی اضافه کنید یا سابقه‌ی جدید برای همه آن‌ها ایجاد کنید.

## **مشخصات تعریف شده توسط کاربر**
از قسمت تنظیمات، شخصی سازی CRM، متغیرهایی که به عنوان سوپر فیلد به هویت‌ها اضافه نموده‌اید، در این قسمت به عنوان پارامتر جستجو در اختیارتان گذاشته خواهد شد تا بتوانید براساس پارامترهایی که خود برای پروفایل ها تعریف و تکمیل نموده اید نیز جستجو انجام دهید.

![مشخصات تعریف شده توسط کاربر](./Images/user-defined-specifications_2.8.3.png)

**1.فیلد‌های هویت**: متغیرهایی که علاوه بر آن می‌توانید بر اساس فیلدهایی که به انواع هویت نیز اضافه کرده‌اید جستجو نمایید. برای این کار ابتدا نوع موجودیت و زیر نوع آن‌را انتخاب کنید و سپس روی آیکون فیلتر کلیک کنید تا بتوانید بر اساس فیلدهای زیرنوع هویت انتخاب شده جستجو انجام دهید.

**2. دسته‌بندی**: با استفاده از این قسمت می‌توانید متغیر دسته‌بندی را نیز در محدوده جستجو خود مشخص نمایید. 
همچنین می توانید در کادر پایین تر زمینه‌های فعالیت یا گروه های هدف مشخصی را انتخاب و جستجو را محدودتر نمایید.

**3.نتایج جستجو**:نتایج فیلتر‌هایی که اعمال کرده‌اید در این قسمت قابل مشاهده است.