# نوار ابزار مشخصات

در  این نوار ابزار، می‌توانید از امکانات زیر استفاده نمایید.

![](InformationToolbar.png)

**1. ذخیره/ذخیره و خروج:** اطلاعات وارد شده را ذخیره می‌کند. اگر روی ذخیره و خروج کلیک کنید پس از ذخیره تغییرات، صفحه نیز بسته خواهد شد.

**2. حذف:**  هویت را حذف میکند. لازم به ذکر است در صورت وجود سوابق برای ان هویت ابتدا باید سوابق ان حذف گردد و مجددا برای حذف هویت اقدام کرد.

**3. پیش نمایش/چاپ:** قالب نمایش چاپی آیتم را نمایش می‌دهد و یا می‌توانید مستقیما آن را چاپ کنید.

> نکته: برای تنظیم این قالب به[ تنظیم قالب چاپ](https://github.com/1stco/PayamGostarDocs/blob/master/help%202.5.4/Settings/Personalization-crm/Overview/General-information/Set%20the-print-template/Set%20the-print-template.md) مراجعه کنید.

**4. تغییرات:** در این قسمت می‌توانید تاریخچه تمامی‌تغییراتی که از ذخیره اولیه این پروفایل تا کنون رخ داده است را مشاهده کنید. این تغییرات شامل ایجاد، ویرایش و مشاهده آیتم و همچنین افزودن یا حذف سابقه برای این هویت می‌باشد.

همچنین امکان مشاهده تغییرات مورد نظر براساس تاریخ، عملیات انجام شده بر روی هویت و توسط کاربر مورد نظر وجود دارد.

![](2020-06-07_11-16-50.png)

**5.  ارسال ایمیل/ارسال فکس:** می‌توانید به این هویت یک ایمیل یا فکس ارسال کنید. برای ارسال ایمیل از این قسمت نیاز به ماژول مدیریت صندوق‌های پستی است. می‌توانید فایلی را نیز به ایمیل مورد نظر خود پیوست نمایید.

![](Contactstoolbar11.jpg)


**6. شروع ارتباط  توسط:**

در صورتی که این هویت از طریق یکی از کمپین‌های اجرا شده شده جذب شده باشد،میتوانید این هویت را به ان کمپین از این طریق متصل کنید. با کلیک روی ذره بین میتوانید لیست کمپین‌های تبلیغاتی که در پیامگستر تعریف شده است را مشاهده کنید و کمپین مورد نظرتان را انتخاب کنید.

با مرتبط کردن هویت‌ها به کمپین‌های تبلیغاتی میتوانید گزارش‌های دقیق تری از میزان جذب مخاطبان از هریک از کمپین‌ها در بخش گزارشات تحلیلی نرم افزار دریافت کنید.

![](Contactstoolbar2.jpg)

**گروه‌های مرتبط:** در صورتی که مثلث کنار  گزینه "شروع ارتباط توسط" را کلیک کنید آیتم گروه‌های مرتبط را مشاهده خواهید کرد.

با استفاده از این گزینه می‌توانید در صورت تمایل، مستقیما پروفایل مورد نظر را با زدن تیک نام هرکدام از گروه‌ها، به عضویت گروه‌های ساخته شده مورد نظر در قسمت  گروه‌های هدف درآورید.  همچنین مسیر پروفایل را در[ گروه‌های هدف ](https://github.com/1stco/PayamGostarDocs/blob/master/help%202.5.4/Integrated-bank/Target-groups/Target-groups.md)ساخته شده نمایش می‌دهد.

> نکته:  ممکن است یک هویت در بیشتر از یک گروه قرار گرفته باشد .


![](Contactstoolbar3.jpg)

**7. ایجاد لینک پرداخت:** با استفاده از این دکمه می‌توانید لینک پرداختی برای مخاطب ایجاد و ارسال کنید. مخاطب با استفاده از لینک مزبور به درگاه پرداخت واسط هدایت ‌می‌شود تا عملیات پرداخت را به آسانی انجام دهد. برای مطالعه جزئیات بیشتر در این رابطه به صفحه[ " ایجاد لینک پرداخت "](https://github.com/1stco/PayamGostarDocs/blob/master/help%202.5.4/Integrated-bank/Database/Payment-links/Payment-links.md) مراجعه کنید 

![](PaymentLink.png)

**8. تماس جدید:** با کلیک بر روی این دکمه می‌توانید یک تماس جدید ثبت کنید. همانطور که در شکل مشاهده می‌نمائید با کلیک برروی مثلث کنار آیتم "تماس جدید"  این قابلیت را در دسترس شما قرار می‌دهد که بتوانید تمامی‌سوابق دیگر را نیز برای این هویت ثبت کنید

![](NewCall.png)

**9. ارسال سریع:**   از این طریق میتوان تنظیمات ارسال پیام به هویت مورد نظر را انجام داد .با کلیک کردن بر روی دکمه ارسال سریع در این بخش، پنجره زیر نمایش داده می‌شود. در این پنجره هویت انتخاب شده برای این ارسال در سمت راست، قسمت کادر گیرندگان نمایش داده می‌شود و پس از انتخاب رسانه ( پیامک، ایمیل، فکس و پیام در شبکه‌های اجتماعی) و تنظیم متن می‌توانید ارسال پیام را انجام دهید.

برای اطلاعات بیشتر به قسمت[ تبلیغات  ](https://github.com/1stco/PayamGostarDocs/blob/master/help%202.5.4/Marketing/Marketing.md)مراجعه کنید.

![](Contactstoolbar7.png)

> نکته: همچنین شما می‌توانید چند شرکت در یک گروه و یا دسته بندی انتخاب کرده ، سپس با کلیک راست بر روی یکی از شرکت‌های انتخاب شده و در نهایت با انتخاب گزینه ارسال سریع به این پنجره دسترسی داشته باشید. برای اطلاعات بیشتر در خصوص نحوه ارسال پیام به [ اطلاعات مشترک ابزارها](https://github.com/1stco/PayamGostarDocs/blob/master/help%202.5.4/Marketing/moshtarak-abzar/moshtarak-abzar.md) مراجعه کنید .

**10. صدور کارت:** با کلیک کردن بر روی دکمه صدور کارت (در صورتی که ماژول صدور کارت برای مشتری را خریداری کرده باشید) پنجره ای به شکل زیر باز می‌شود و می‌توانید نمونه رو و یا پشت کارت را مشاهده و سپس چاپ نمایید. برای تنظیم قالب کارت مشتری به [تنظیمات کارت مشتری ](https://github.com/1stco/PayamGostarDocs/blob/master/help%202.5.4/Settings/General-settings/Customer-card/Customer-card.md)مراجعه کنید

![](Contactstoolbar8.png)

**11. تعریف کاربر:** در صورتی که ماژول[ باشگاه مشتریان](https://github.com/1stco/PayamGostarDocs/blob/master/help2.5.4/Supplementary-modules/customer-club/Customer-dashboard/Customer-dashboard.md) را تهیه کرده باشید. می‌توانید به هر کدام از مشتریان خود از این روش نام کاربری و گذرواژه ای اختصاص دهید. مشتریان شما می‌توانند با این نام کاربری وارد داشبورد خود در قسمت باشگاه مشتریان نرم افزار شوند و لیست سوابق خود را مشاهده نمایند. به طور مثال فاکتورها، پرداخت‌ها و دیگر سوابق مربوط به خودشان را مشاهده کنند.

پس از ذخیره نام کاربری و رمز عبور برای مشتری، میتوانید در دفعات بعدی از این بخش اطلاعات کاربری را برای آن هویت ارسال نمایید.

> نکته: لازم به ذکر است که مشتریان که از این طریق برایشان نام کاربری و رمز عبور ایجاد کرده اید به صورت پیش فرض فعال هستند و حتی در صورت داشتن قالب پیام فعالسازی پیام فعالسازی برای انها ارسال نمیگردد.

![](Contactstoolbar10.jpg)

**12. تبدیل هویت:** در این تبدیل در صورتیکه نوع پروفایل و نوع عملکرد هویت‌ها یکسان باشند، امکان تغییر نوع هویت وجود دارد. یعنی شما می‌توانید هویت‌های حقیقی را به حقوقی و سایر زیر نوع‌های هویت حقیقی تبدیل کنید یا هویت‌های حقوقی را به حقیقی و سایر زیر نوع‌های هویت حقوقی تبدیل کنید. .)

> نکته: در تبدیل هویت‌ها یا تبدیل سرنخ به مخاطب،در صورتیکه کلید کاربر فیلد‌های اضافه‌ی هویت مبداء و مقصد یکسان باشند،مقادیر وارد شده در داخل آن فیلد‌ها نیز انتقال پیدامی‌کنند.

**13. عدم کفایت سرنخ:** زمانی که سرنخ صلاحیت لازم برای تبدیل شدن به مخاطب را نداشته باشد از این دکمه استفاده کنید (سرنخ موفقیت آمیز نبوده است.)

> نکته: با کلیک بر روی این دکمه وضعیت سرنخ از نامعلوم به عدم کفایت تغییر می‌کند.

**14. تبدیل سر نخ به مخاطب:** برای این تبدیل، می‌بایست هویت‌های انتخاب شده تماماً از نوع سرنخ باشند. در نظر داشته باشید، سرنخ‌های حقیقی می‌توانند به مخاطبان حقیقی وحقوقی تبدیل شوند و سرنخ‌های حقوقی می‌توانند به مخاطبان حقوقی و حقیقی تبدیل گردند. .)

**15. انتقال سوابق:** می‌توانید با استفاده از این آیتم، سوابق ثبت شده برای هویت/هویت‌های دیگری را به این هویت منتقل کنید .

![](bank9.jpg)

**A. از:** می‌توانید همزمان تا چهار هویت را انتخاب کنید تا سوابقشان به این هویت منتقل شود.

**B. به:** هویتی که به آن سوابق منتقل خواهد شد را نشان می‌دهد.

**C. حذف پروفایل‌های مبدا بعد از انتقال:** پس از انتقال موفقیت آمیز سوابق، هویت‌های مبدا را حذف می‌کند.

**D. انتقال پرسنل:** در صورتی که هویت‌های مقصد و مبدا حقوقی باشند، می‌توان پرسنل را نیز به این هویت انتقال داد.

**E. انتقال اطلاعات تماس:** علاوه بر سوابق میتوانید، اطلاعات تماس هویت‌های مبدا (تلفن، موبایل و ...) را به این هویت منتقل کنید.

 

**16. خانه:** به صفحه خانه نرم افزار باز می‌گردید.
