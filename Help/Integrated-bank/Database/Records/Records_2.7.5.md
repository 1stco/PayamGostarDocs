# صفحه سوابق هویت  
سربرگ سوابق با صفحه نمایش تمام کانال (Omni-channel) دسترسی به پرونده مشتری را فراهم می‌سازد. در این قسمت می‌توانید تمامی آیتم‌های ثبت شده برای هویت را مشاهده نمایید. این آیتم‌ها می‌توانند از انواع مختلف موجودیت‌های crm  اعم از فایل، یادداشت، تماس تلفنی، وظیفه، قرارملاقات، فرصت، پیش‌فاکتور و فاکتورها، دریافت، پرداخت، فرم، درخواست پشتیبانی و قرارداد باشند. علاوه بر آیتم‌های ثبت شده توسط کاربران، تمامی ارتباطات شما با هویت‌ها که از طریق تماس تلفنی، پیام کوتاه و ایمیل انجام شده است نیز به صورت خودکار ثبت شده و در این صفحه قابل نمایش می‌باشد.<br>
> **نکته**<br>
 برای مشاهده سوابقی که توسط سایر کاربران ثبت گردیده است، مجوز "مشاهده سوابق مشتری" مورد نیاز می‌باشد.

به منظور سهولت دستیابی به آیتم(های) مورد نظر، قابلیت‌های "نوار فیلتر جستجو" در بالای صفحه در اختیار می‌باشد. به منظور اعمال فیلتر مورد نظر، معیار(های) مورد نیاز را لحاظ کرده و بر روی آیکون ذره بین کلیک نمایید. قابلیت‌های نمایش داده شده در  این نوار به شرح زیر می‌باشند:<br>

![صفحه سوابق هویت](./Images/customer-records-2.7.5.png)

**1. جستجو:** با استفاده از این فیلد می‌توانید سوابق دارای یک عبارت خاص را جستجو و فیلتر نمایید. نتیجه حاصل شده مواردی را نشان می‌دهد که در عنوان و یا محتوا (توضیحات و سایر فیلدهای موجود در آیتم)  شامل عبارت مذکور می‌باشند.<br>
**2. تاریخ:** با استفاده از این فیلتر می‌توانید سوابق ثبت شده در بازه زمانی مورد نظر خود را بیابید.<br>
**3. سازنده:** با استفاده از این فیلتر می‌توانید سوابق ثبت شده توسط کاربر مورد نظر خود را بیابید. در صورتی که تمایل به نمایش آیتم‌های ثبت شده توسط کاربری خود دارید، می‌توانید با استفاده از دایره سمت راست فیلد کاربر، کاربری خود را درج نمایید.<br>
**4. نوع:** با استفاده از فیلترهای موجود در این قسمت می‌توانید لیست سوابق مورد نظر خود از انواع مختلف آیتم‌ها را جستجو کنید.<br>
- با انتخاب گزینه "آیتم سی‌آر‌ام" تمامی سوابق از جنس موجودیت‌های مختلف (فرصت، فاکتور و...) نمایش داده می‌شوند.<br>
-  با انتخاب گزینه "ارتباطات" تمامی سوابق از نوع پیام کوتاه و ایمیل نمایش داده می‌شود.<br>
- با انتخاب گزینه "تماس تلفنی" تمامی تماس‌های ثبت شده توسط سیستم (لاگ های ورودی و خروجی) نمایش داده می‌شود.<br>
- با انتخاب گزینه "تبلیغات" تمامی

**5. نوع آیتم:** با استفاده از این فیلتر می‌توانید موجودیت مورد نظر خود (به عنوان مثال فاکتورهای فروش) را انتخاب کرده و سوابق موجود از این جنس را فیلتر نمایید.<br>
**6. نوع رسانه:** با استفاده از این فیلتر می‌توانید پیام‌های ارسالی و دریافتی از طریق رسانه مورد نظر (پیام کوتاه، ایمیل، فکس، چاپ، شبکه‌های اجتماعی و یا همه موارد) فیلتر نمایید. با انتخاب گزینه مورد نظر، تنها پیام‌های ارسالی و دریافتی از طریق رسانه انتخابی نمایش داده می‌شود.<br>
**7. دریافت خروجی اکسل:** با کلیک بر روی این آیکون از سوابق نمایش داده شده در صفحه خروجی اکسل دریافت می‌شود.
**8. ارسال پیام:** فضای پایین صفحه، امکان ارسال پیام (پیام کوتاه/ایمیل/ فکس) از صفحه سوابق را فراهم می‌آورد.<br>
>**نکته**<br>
>در این بخش کلید Enter  فعالیت ارسال پیام را اجرا می‌نماید. برای ایجاد خط جدید (رفتن به خط بعد) از Shift+Enter استفاده نمایید.<br>

**9. انتخاب روش ارسال:** با کلیک بر روی این گزینه می‌توانید روش ارسال پیام را از بین گزینه‌های فکس، ایمیل، پیام کوتاه و پیام شبکه اجتماعی انتخاب نمایید.
>**نکته**<br>
>استفاده از هر یک از روش‌های ارسال پیام، نیازمند این است که خطوط ارتباطی آن در سیستم تعریف و تنظیمات مربوطه انجام شده باشد. به این منظور تنظیمات خطوط [پیامک](https://github.com/1stco/PayamGostarDocs/blob/master/Help/Settings/General-settings/payamak/safe-asli.md) ، [ایمیل](https://github.com/1stco/PayamGostarDocs/blob/master/Help/Settings/General-settings/email-s/email.safe-asli.md) و [فکس](https://github.com/1stco/PayamGostarDocs/blob/master/Help/Settings/General-settings/fax-s/Fax-List.md) را بررسی نمایید.<br>
>>تنها کاربرانی که مجوز ارسال پیام را داشته باشند می‌توانند از این قابلیت استفاده نمایند.