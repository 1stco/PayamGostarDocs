# فاکتور خرید جدید 
چنانچه قصد ثبت خریداز تامین‌کننده خود دارید می‌توانید از آیتم فاکتور خرید استفاده نمایید. از این طریق می‌توانید انواع محصولات خریداری شده یا خدمات ارائه شده، مبلغی که باید آن را به تامین‌کننده پرداخت کند و همچنین شرایط  پرداخت را ثبت و برای تامین‌کننده ارسال نمایید. پس از ثبت و تایید فاکتور، فروشنده به صورت خودکار به میزان مبلغ فاکتور به شما بستانکار می‌شود.<br>

## مسیر‌های ثبت فاکتور خرید
برای ثبت فاکتور خرید در پیام‌گستر، مسیرهای مختلفی وجود دارد. بنا بر نیاز خود می‌توانید از مسیرهای زیر اقدام به ثبت فاکتور جدید برای مشتری خود نمایید.<br>

- **ویجت دسترسی سریع** > **فاکتور**

![مسیر اول ثبت فاکتور](./Images/new-invoice-method1.png)

- **تب خرید** > **فاکتور خرید**> **زیرنوع فاکتور خرید** > **افزودن فاکتور خرید**

![مسیر دوم ثبت فاکتور](./Images/new-invoice-method2.png)

- **صفحه اصلی پروفایل مخاطب** > **آیتم جدید** > **فاکتور خرید جدید**<br>
برای مشاهده لیست «آیتم‌های جدید» بر روی فلش کنار «تماس جدید» (قابل مشاهده در نوار سفید بالای صفحه) کلیک نمایید.

![مسیر سوم ثبت فاکتور](./Images/new-invoice-method3.png)

- **صفحه اصلی پروفایل مخاطب** > **تب سوابق** > **صدور فاکتور جدید**

![مسیر چهارم ثبت فاکتور](./Images/new-invoice-method4.png)

- **صفحه اصلی پروفایل مشتری** > **تب خرید** > **صدور فاکتور جدید**

![مسیر پنجم ثبت فاکتور](./Images/new-invoice-method5.png)

> **نکته**<br>
> توجه داشته باشید که چنانچه از صفحه هویت مورد نظر اقدام به ثبت فاکتور فروش نمایید (مسیر سوم، چهارم و پنجم)، بخش «مرتبط با» به صورت خودکار با نام هویت پر می‌شود. به عبارت دیگر فاکتور به نام هویت ثبت می‌شود. اما اگر از مسیرهای صفحه اصلی (مسیر اول و دوم) اقدام به ثبت فاکتور نمایید، باید نام هویت را در قسمت «مرتبط با» جستجو و انتخاب کنید.<br>
مشخصات انواع فاکتورها به شرح زیر است:

![مشخصات فاکتور](./Images/qoute-information.png)

## شیوه‌ی ثبت فاکتور فروش
در صورت داشتن چند زیرنوع فاکتور فروش، به انتخاب صحیح آن توجه داشته‌باشید. زیرنوع آیتم در قسمت بالای صفحه قابل مشاهده و قابل تغییر می‌باشد. در تصویر زیر، «فاکتور فروش پیش‌فرض» برای ثبت نمونه انتخاب شده‌است.<br>
برای ثبت فاکتور فروش، لازم است فیلدهای مورد نیاز آیتم را با اطلاعات موجود تکمیل و سپس ذخیره نمایید. مشخصات فاکتورها در پیام‌گستر به شرح زیر می‌باشد:<br>

![ثبت فاکتور](./Images/new-sale-invoice.2.8.3.png)

### ۱. مرتبط با <br>
نام هویتی که می‌خواهید برایش فاکتور ثبت کنید را در این قسمت درج کنید. بدین منظور کافیست بخشی از نام هویت مورد نظر را تایپ نمایید تا لیست هویت‌های مشابه آن برای انتخاب به شما نمایش داده‌شود. چنانچه پیش‌تر به آن اشاره شد، اگر از صفحه هویت اقدام به ثبت فاکتور کرده‌ باشید، نام هویت به صورت خودکار در این بخش ثبت شده‌است.<br>

### ۲. مشخصات <br>
- **لیست قیمت:** با استفاده از این قسمت می‌توانید لیست قیمت مورد نظر خود را انتخاب نمایید، تا قیمت خدمات/کالاهای این فاکتور بر اساس آن درج شود. با اتنخاب لیست قیمت در این قسمت، تمامی قیمت‌‌های درج شده در جدول مشخصات ردیف فاکتور فروش بر اساس آن لحاظ می‌شود. <br>
در صورتی که مشتریان خود را کلاس‌بندی کرده‌باشید (ماژول [کلاس‌بندی مشتریان](https://github.com/1stco/PayamGostarDocs/blob/master/Help/Settings/Customer-classification-management/Customer-classification-management.md) فعال باشد) لیست قیمت به صورت خودکار و بر اساس کلاس مشتری تعیین می‌شود.<br>
توجه داشته‌باشید که اگر ماژول لیست قیمت برایتان غیرفعال باشد و یا کاربری شما مجوز استفاده از لیست قیمت را نداشته‌ باشد، این گزینه (لیست قیمت) برایتان غیرفعال خواهدبود. در این صورت به صورت مستقیم برای پر کردن فیلدهای بعدی اقدام نمایید.<br>

> **راهنمای مدیر سیستم**<br>
> برای استفاده از لیست قیمت لازم است: **۱**) ماژول لیست قیمت برای شما فعال باشد؛ **۲**) لیست قیمت‌های مختلف (مثل لیست قیمت خرده‌فروشی و عمده‌فروشی) تعریف شده باشد؛ **۳**) کاربر مجوز استفاده از لیست قیمت را داشته‌باشد. در صورت عدم امکان استفاده از این قابلیت علت یکی از سه مورد فوق است.<br>

- **فروشنده:** می‌توانید کارشناس فروش مرتبط با این فاکتور را تعیین کنید. کاربران نرم‌افزار در لیست نمایش داده‌می‌شود و می‌توانید از لیست، نام شخص فروشنده را انتخاب نمایید. به صورت پیش‌فرض نام کاربر ایجادکننده در این فیلد قرار می‌گیرد.<br>
- **تاریخ صدور:** تاریخ صدور فاکتور را تعیین نمایید. این تاریخ می‌تواند با تاریخ ایجاد متفاوت باشد. به عنوان مثال در شرایطی که فاکتوری که دیروز صادر شده‌است را امروز در سیستم ثبت می‌کنید، تاریخ ایجاد به صورت خودکار امروز ثبت می‌شود اما شما می‌توانید تاریخ صدور را روز قبل انتخاب کنید.<br>
- **شماره:** در صورتی که مجوز شماره‌گذاری این نوع فاکتور خرید را داشته‌باشید، می‌توانید به صورت دستی این فاکتور را شماره‌گذاری کنید. در غیر این صورت پس از ذخیره فاکتور، کاربرانی که مجوز شماره‌گذاری داشته باشند آن را در کارتابل فاکتورهای خرید خود مشاهده خواهند نمود و می‌توانند آن را شماره‌گذاری کنند. در صورت نیاز، کاربر دارای مجوز شماره‌گذاری فاکتور فروش، ویرایش شماره پس از شماره‌گذاری یا مدیر فروش می‌تواند این شماره را به دلخواه تغییر دهد.
- **توضیحات:** می‌توانید توضیحات بیشتر در خصوص این فاکتور خرید را در این قسمت درج نمایید.<br>

> **نکته**<br> 
> اگر طی روند شخصی‌سازی، فیلدی برای ثبت اطلاعات در فاکتور در نظر گرفته‌شده باشد، آن را در  قسمت «مشخصات اضافه» مشاهده می‌کنید.<br>

### ۳. انتخاب محصول<br>
برای افزودن محصول/خدمت به فاکتور (ثبت اقلام فاکتور) کافیست حروف اول عنوان آن را در فیلد «محصول» درج نمایید تا راحت‌تر بتوانید آن را از بین لیست محصولات انتخاب کنید. <br>
در صورت انتخاب دسته‌بندی محصول مورد نظر در فیلد «گروه» تنها محصولات همان دسته‌بندی در بخش «محصول» به شما نمایش داده‌می‌شود. به عنوان مثال اگر محصولات شما در دو دسته‌ی ابزارآلات و محصولات فلزی در سیستم تعریف شده باشد، شما برای انتخاب محصول سنسور در فیلد «محصول» می‌توانید در فیلد «گروه»، محصولات فلزی را انتخاب نمایید تا فقط محصولات این گروه به شما نمایش داده‌شود. با توجه به قابلیت جستجو در فیلد محصول، انتخاب این بخش الزامی نیست و شما می‌توانید مستقیم در فیلد بعدی، محصول مورد نظر را بیابید.<br>
در صورت آگاهی از کد محصول،‌ می‌توانید در فیلد «کد محصول» آن را جستجو کرده و برای افزودن به فاکتور انتخاب نمایید.<br>

> **نکته**<br> 
> شما تنها محصولاتی که از پیش در لیست محصولات تعریف شده‌باشند را می‌توانید در پیش‌فاکتور و فاکتورهای خود استفاده کنید. در صورت نیاز به اضافه کردن محصول/خدمت جدید به منظور استفاده در پیش‌فاکتور/فاکتور،‌ از مدیر سیستم خود بخواهید که محصول/خدمت را در سیستم تعریف کند. <br>
>> اگر مجوز افزودن محصول را داشته‌باشید می‌توانید از قسمت «مدیریت محصولات» که در بالای صفحه قابل مشاهده است (کادر قرمز رنگ در بالای تصویر)، اقدام به تعریف محصول جدید نمایید. این بخش در واقع میانبری به بخش [مدیریت محصولات](https://github.com/1stco/PayamGostarDocs/blob/master/Help/Basic-Information/Product-management/Product-management.md) در اطلاعات پایه است. برای این کار باید مجوز مدیریت فروش یا مدیریت محصولات را داشته‌باشید.<br>

در صورت نیاز به درج محصول در فاکتور که نام آن را در لیست مشاهده نمی‌کنید و قصد افزودن آن به لیست محصولات را هم ندارید (محصول یا خدمتی نیست که به صورت مداوم خریداری شود)، می‌توانید از محصول «سایر» که به صورت پیش‌فرض در مدیریت محصولات موجوداست استفاده کنید و اطلاعات محصول سایر را بنابر نیاز خود ویرایش نمایید. چنانچه از انبارداری سریالی استفاده می‌کنید و یا مجوز ویرایش نام کالا را ندارید، این امکان برای شما فراهم نمی‌باشد.<br>

### ۴. موجودی انبار<br>
با انتخاب هر محصول، موجودی آن در این جدول به شما نمایش داده‌می‌شود. در صورتی که از انبارداری پیشرفته (سریالی) استفاده می‌کنید، موجودی محصول به تفکیک انبارهای مختلف، در این قسمت نمایش داده‌خواهد‌شد.<br>
منظور از موجودی فریز شده در این جدول، محصولاتی است که در پیش‌فاکتورهای تایید شده ثبت شده‌اند. ممانعتی برای صدور فاکتور برای محصولات فریز شده وجود ندارد. <br>

> **نکته**<br>
> در انبارداری تعدادی، بدون توجه به تعداد اقلام موجود در انبار می‌توانید برای مشتری فاکتور صادر کنید. در واقع برای ثبت فاکتور بیش از موجودی، سیستم ممانعتی به عمل نمی‌آورد. لکن در انبارداری سریالی، چنانچه انبار مورد نظر را در صدور فاکتور انتخاب کرده باشید، سیستم اجازه‌ی ثبت فاکتور برای محصولی که موجودی کافی ندارد را نمی‌دهد.<br>

لازم به ذکر است در انبارداری تعدادی تنها در صورتی که برای محصول گزینه انبارداری فعال شده‌باشد، این جدول در پیش‌فاکتور و فاکتور به شما نمایش داده‌می‌شود. در انبارداری سریالی نیز تنها کاربر دارنده مجوز صدور حواله در مدیریت انبارها، امکان مشاهده موجودی انبار را در هنگام صدور پیش‌فاکتور و یا فاکتور دارد.<br>

### ۵. مشخصات ردیف فاکتور خرید<br>
در این قسمت می‌توانید مشخصات و مقدار هر محصول برای درج در ردیف‌های فاکتور را وارد کنید. بدین منظور می‌توانید از راهنمایی‌های زیر استفاده نمایید:<br>
- با انتخاب محصول (قسمت ۳)، اطلاعاتی نظیر «نام محصول»، «کد محصول» و «واحد» آن به صورت خودکار در فیلدها ثبت می‌شود. 
- «قیمت واحد» بر اساس قیمت تعیین شده برای محصول در این قسمت درج می‌شود. چنانچه در قسمت مشخصات فاکتور، لیست قیمت مورد نظر را برای فاکتور انتخاب کرده باشید، قیمت بر اساس مبلغ لیست قیمت انتخابی در این قسمت درج می‌شود. در صورت داشتن مجوز ویرایش قیمت می‌توانید قیمت را از این قسمت ویرایش کنید.<br>
- در قسمت «مقدار» میزان مورد نظر را با توجه به واحد کالا درج نمایید.

> **نکته**<br>
> در صورتی که طی شخصی‌سازی برای محاسبه مقدار کالا، فرمول تعیین شده‌باشد، فیلد مقدار براساس فرمول تعریف شده محاسبه گردیده و به صورت غیرفعال نمایش داده‌می‌شود. به عنوان مثال طول و عرض توسط شما وارد شده و مساحت مورد نظر به صورت خودکار محاسبه و در فیلد مقدار درج می‌شود.<br>

> **راهنمای مدیر سیستم**<br>
> در صورت نیاز به تعریف فرمول برای محاسبه‌ی مقدار، می‌توانید به راهنمای بخش [تنظیمات اختصاصی فاکتورها](https://github.com/1stco/PayamGostarDocs/blob/master/Help/Settings/Personalization-crm/Factor-management/Factor-management.md) مراجعه نمایید.<br>

- در صورت استفاده از انبارداری سریالی،‌ از قسمت «انبار» انتخاب نمایید که کالای مندرج از موجودی کدام انبار تامین شود و همچنین سریال کالا را در فیلد «سریال» وارد نمایید.
- در صورت نیاز به درج تخفیف، درصد مورد نظر را در بخش «درصد تخفیف» وارد نمایید. مقدار تخفیف اعمال شده (بر اساس درصد تخفیف، تعداد و قیمت واحد) در فیلد «تخفیف» به صورت خودکار محاسبه و نمایش داده‌می‌شود. البته شما می‌توانید مبلغ تخفیف مورد نظر خود را به صورت مستقیم در فیلد «تخفیف» نیز وارد نمایید.
- فیلدهای «مالیات» و «عوارض» نیز برای درج این مبالغ تعبیه شده‌است. در صورتی که فیلدها روی حالت خودکار تنظیم شده‌باشند، مجوز درج آن به صورت دستی را نخواهید‌داشت.
- فیلد «قیمت کل» بر اساس حاصل ضرب مقدار انتخابی در قیمت واحد به شما نمایش داده‌می‌شود. «قیمت نهایی» مبلغ مذکور را پس از اعمال تخفیف، مالیات و عوارض نشان می‌دهد.
- در صورت نیاز به درج توضیحات اضافه در مورد محصولی که در حال افزودن آن به پیش‌فاکتور هستید آن را در فیلد «توضیحات» درج نمایید. توجه داشته باشید توضیح درج شده در این قسمت صرفاً مربوط به همین محصولی است که در حال افزودن آن به فاکتور هستید، در حالی که توضیحات مندرج در قسمت بالای فاکتور مربوط به کل ‌فاکتور می‌باشد.<br>

> **نکته**<br>
> ممکن است از طریق شخصی‌سازی پیش‌فاکتور یا فاکتور فروش، فیلدهایی از نوع متن (مانند رنگ محصول، توضیحات تکمیلی و...) یا عدد (مانند هزینه نصب، هزینه حمل و ...) به فیلدهای ردیف‌های پیش‌فاکتور و فاکتور اضافه شده‌باشد. در این صورت این فیلدها نیز در این برای شما نمایش داده‌می‌شود تا به هنگام افزودن محصول، اطلاعات مورد نیاز را در آن وارد کنید. چنانچه پیش‌تر به آن اشاره شد ممکن است فلیدهای عددی در فرمول محاسبه تعداد و فرمول محاسبه قیمت کل استفاده شده‌باشند.<br>

پس از تکمیل اطلاعات محصول مورد نظر، با کلیک بر روی دکمه «افزودن» آن را به فاکتور اضافه کنید. برای انتخاب محصول بعدی، همین مسیر را از انتخاب محصول مجدد طی نمایید. چنانچه گزینه «خالی شدن گروه محصول بعد از انتخاب محصول» (چک‌باکس قسمت انتخاب محصول) فعال باشد، فیلد محصول برای انتخاب محصول بعدی خالی و آماده می‌باشد.<br>

### ۶. محصولات فاکتور فروش<br>
تمامی محصولات اضافه شده به فاکتور در این جدول قابل مشاهده می‌باشند. در صورت نیاز به ویرایش یک ردیف بر روی آن کلیک کرده و در کادر سمت راست اطلاعات آن را تغییر داده و بر روی کلید «ویرایش» کلیک نمایید. اطلاعات قابل مشاهده در این جدول به شرح زیر می‌باشد:
- **مبلغ کل:** مجموع مبلغ‌های کل‌ ردیف‌‌های فاکتور می‌باشد. این مبلغ شامل هزینه محصولات/خدمات مندرج در فاکتور بدون اعمال تخفیف،‌ مالیات و عوارض است.
- **مجموع تخفیف:** در ایت قسمت مجموع تخفیف اعمال شده نمایش داده‌می‌شود.
- **درصد کل تخفیف:** در این قسمت درصد کل تخفیف در فاکتور ((مبلغ کل فاکتور)/( ۱۰۰ × مجموع کل مبالغ تخفیف ردیف‌ها) ) نمایش داده‌می‌شود. چنانچه مجوز ویرایش آن را داشته‌باشید می‌توانید تخفیف کل اعمال شده را از همین قسمت تغییر دهید. بدین منظور کافیست درصد تخفیف مورد نظر را در قسمت سمت چپ همین کادر وارد نمایید تا مبلغ آن برای شما محاسبه و نمایش داده‌شود. <br>

در نهایت کافیست بر روی دکمه «ذخیره» در سمت راست بالای صفحه کلیک نمایید. پس از ذخیره فاکتور فروش، سایر اطلاعات و قابلیت‌های موجود در مورد آن به شما نمایش داده‌می‌شود. برای کسب اطلاعات بیشتر در این خصوص به راهنمای [ اطلاعات مشترک سوابق](https://github.com/1stco/PayamGostarDocs/blob/master/Help/Integrated-bank/Database/Records/Joint-record-information/Joint-record-information.md) مراجعه نمایید.<br>

- **مجموع عوارض:** مجموع عوارض اعمال شده در ردیف‌ها در این قسمت نمایش داده‌می‌شود. چنانچه مجوز ویرایش آن را داشته‌باشید می‌توانید عوارض کل اعمال شده را از همین قسمت تغییر دهید. بدین منظور کافیست مبلغ مورد نظر برای عوارض را در قسمت سمت راست کادر وارد نمایید. در صورت تمایل می‌توانید درصد عوارض مورد نظر را در قسمت سمت چپ همین کادر وارد کنید تا مبلغ آن برای شما محاسبه و نمایش داده‌شود.     
- **مجموع مالیات:** مجموع مالیات اعمال شده در ردیف‌ها در این قسمت نمایش داده‌می‌شود. چنانچه مجوز ویرایش آن را داشته‌باشید می‌توانید مالیات کل اعمال شده را از همین قسمت تغییر دهید. بدین منظور کافیست مبلغ مورد نظر برای مالیات را در قسمت سمت راست کادر وارد نمایید. در صورت تمایل می‌توانید درصد مالیات مورد نظر را در قسمت سمت چپ همین کادر وارد کنید تا مبلغ آن برای شما محاسبه و نمایش داده‌شود. 

> **نکته**<br> 
> اگر طی شخصی‌سازی فاکتور در سازمان شما،‌ مبلغ اضافات به فاکتور فروش شما اضافه شده‌باشد،‌ فیلد مجموع این مبلغ را نیز در این بخش مشاهده می‌کنید. به عنوان مثال به مبلغ نهایی فاکتور، مبلغ بسته‌بندی و ارسال اضافه می‌شود.<br>

در نهایت کافیست بر روی دکمه «ذخیره» در سمت راست بالای صفحه کلیک نمایید.<br>
پس از ذخیره فاکتور فروش، سایر اطلاعات و قابلیت‌های موجود در مورد آن به شما نمایش داده می‌شود. برای کسب اطلاعات بیشتر در این خصوص به راهنمای [ اطلاعات مشترک سوابق](https://github.com/1stco/PayamGostarDocs/blob/master/Help/Integrated-bank/Database/Records/Joint-record-information/Joint-record-information.md) مراجعه نمایید.

## ثبت فاکتور از روی فرصت
## ثبت فاکتور از روی پیش‌فاکتور
## ثبت فاکتور جدید از روی فاکتور دیگر