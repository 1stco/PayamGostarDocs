# سوابق و فاکتورهای مرتبط با هر پیش‌فاکتور فروش
در صفحه پیش‌فاکتورهای فروش، دو تب «سوابق» و «فاکتورهای مرتبط» در کنار مشخصات آن مشاهده می‌شود. در این مقاله با کاربرد این دو تب آشنا می‌شوید:<br>

## سوابق پیش‌فاکتور فروش
مشابه فرصت، موجودیت‌های مختلفی (از جمله پیش‌فاکتور، فاکتور، قرارداد، دریافت، قرارملاقات و سایر موارد) می‌توانند به پیش‌فاکتور فروش متصل باشند. این آیتم‌‌ها علاوه بر سوابق هویت، در سوابق پیش‌فاکتوری که به آن متصل شده‌اند نیز قابل دسترس هستند. برای دسترسی به آن‌ها کافیست وارد صفحه پیش‌فاکتور مورد نظر شوید و بر روی تب سوابق کلیک کنید.<br>

![سوابق پیش‌فاکتور فروش]()

نوار بالایی تب سوابق پیش‌فاکتور فروش، امکان ثبت سوابق جدید را به شما می‌دهد. سوابقی که از این بخش ثبت شوند، به پیش‌فاکتور مذکور متصل خواهند‌بود.<br>

## فاکتورهای مربوط با پیش‌فاکتور فروش
چنانچه در سوابق پیش‌فاکتور، فاکتور فروش وجود داشته‌باشد (به عبارت دیگر اگر از روی این پیش‌فاکتور، فاکتور فروشی صادر شده‌باشد) این فاکتورها در تب فاکتورهای مرتبط آن پیش‌فاکتور به شما نمایش داده‌می‌شود. شما می‌توانید در این لیست، تمامی فاکتورهای متصل به این پیش‌فاکتور را همراه با اطلاعاتی نظیر کاربر صادرکننده، تاریخ صدور و وضعیت تایید مشاهده نمایید.<br>
توجه داشته‌باشید که در این تب فقط فاکتورهای فروش مرتبط با این پیش‌فاکتور به شما نمایش داده‌می‌شود. سایر آیتم‌های مالی و غیرمالی مرتبط با این پیش‌فاکتور (اعم از فاکتورهای برگشت از فروش،‌ دریافت و غیره) صرفاً در تب سوابق قابل مشاهده‌است.<br>

![فاکتورهای مرتبط با پیش‌فاکتور فروش]()

نوار بالایی تب فاکتورهای مرتبط پیش‌فاکتور فروش، امکان صدور فاکتور جدید را به شما می‌دهد. فاکتوری که از این بخش ثبت شود، به پیش‌فاکتور مذکور متصل خواهند‌بود.<br>