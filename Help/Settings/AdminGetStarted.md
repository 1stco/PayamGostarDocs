# راهنمای شروع به کار کاربر
به‌عنوان مدیر سیستم (Admin) برای شروع به کار در نرم‌افزار، باید مراحل زیر را به‌ترتیب انجام دهید.<br>
1. **تنظیمات اولیه سیستم:** شما به‌عنوان راهبر، باید در ابتدا یک سری تنظیمات اولیه مثل تنظیم زبان سیستم، تعریف اتاق‌ها برای جلسات، تقویم‌های کاری، تنظیمات امنیتی سیستم، مشخصات حساب‌های مالی و... را برای استفاده کاربران از سیستم انجام دهید.
2. **تنظیمات مربوط به ثبت هویت:** اقدام بعدی تنظیمات اولیه برای ثبت هویت است. مثل تعیین نوع هویت پیش‌فرض (برای زمانی که به صورت خودکار هویتی ذخیره شود)، دسته‌بندی پیش‌فرض هویت (فضایی که به صورت خودکار هویت در آن ذخیره شود) و تنظیمات مخاطبان ناشناس.
3. **ایجاد چارت سازمانی:** در این مرحله لازم است شعب، دپارتمان و سمت‌هایی که وظایف و فعالیت‌های آن‌ها باید در نرم‌افزار انجام شود را تعیین کنید و براساس آن چارت سازمانی را در نرم‌افزار ایجاد نمایید.
4. **ورود اطلاعات کاربران:** لیست کاربران به همراه حکم‌های پرسنلی افراد از جمله نام، نام خانوادگی، موبایل، ایمیل، نام کاربری، سمت و دپارتمان فعالیت را طبق فرمت فایل «**اکسل نمونه**» تهیه کرده و اطلاعات کاربران را در نرم‌افزار وارد کنید.
5. **ایجاد گروه و افزودن محصول/خدمات:** با توجه به این‌که مجموعه‌ شما محصول یا خدمات خاصی را عرضه می‌کند، ابتدا گروه‌های مورد‌نیاز برای دسته‌بندی‌ این محصولات یا خدمات را ساخته و سپس لیست کامل این محصولات یا خدمات را طبق فرمت فایل «اکسل نمونه» تهیه و در دسته‌بندی‌های مرتبط تعریف کنید. 
6. **ایجاد بانک اطلاعاتی:** لازم است لیست تمامی اشخاص و شرکت‌هایی که با آن‌ها انواع قراردادهای کاری و مالی انجام می‌دهید را تهیه کرده و متناسب با آن، دسته‌بندی‌های مربوطه را در بانک اطلاعاتی ایجاد نمایید. به تفکیک انواع هویت‌ها، اطلاعات را در فرمت فایل «**اکسل نمونه**» وارد کرده و در نهایت دسته‌بندی‌های مرتبط ورود اطلاعات را انجام دهید.
7. **تعریف ابزارهای ارتباطی در نرم‌افزار:** یکی از تنظیمات مهم اولیه، ثبت سیستم‌های تلفن، ایمیل، فکس و SMS در نرم‌افزار است که شما باید در این مرحله آن را انجام دهید. 
8. **شخصی‌سازی آیتم‌های CRM:** با توجه به نیاز مجموعه‌ی خود، آیتم‌های مختلف CRM را برای فرم‌ها، پیش‌فاکتورها، فاکتورها، تراکنش‌ها، درخواست‌ها، فرصت‌ها، قراردادها، قرارملاقات‌ها، وظایف، یادداشت‌ها و فرآیندهای خود در نرم‌‍افزار **شخصی‌سازی** ‌کنید. همچنین با تنظیم قالب چاپ و ذخیره تصویر امضای کاربران در آن، می‌توانید برای امضا و تاییدیه‌ها در فرِآیند استفاده کنید. 
9. **تعیین دسترسی کاربران:** هر کاربر با توجه به چارت کاری خود و عضویت در گروه‌های کاربری، نیاز به مجوزهای خاصی دارد که در این مرحله باید مجوزهای موردنیاز به سمت و دپارتمان مرتبط را تخصیص دهید. مجوزها در سیستم به دو دسته تقسیم می‌شوند:
- **مجوزهای مخصوص به قابلیت‌های پایه‌ی در نرم‌افزار** که باید با توجه به سمت‌ها و دپارتمان‌های افراد، آن‌ها را به کاربران اختصاص ‌دهید. این مجوزها شامل دسترسی‌هایی مثل دسترسی‌های راهبری، دسترسی‌های مربوط به بخش تبلیغات، مالی، مدیریت محصول و ... است که از آن باعنوان مجوزهای **«دسترسی عمومی»** در بخش مجوزها یاد می‌شود. 
- **مجوزهای مخصوص به آیتم‌ها و زیرنوع‌ها** بوده که با توجه به فرم‌ها و آیتم‌های ساخته شده در نرم‌افزار، مجوزهای استفاده از آن‌ها مثل ذخیره، مشاهده، ویرایش، مشاهده گردش کار، مشاهده لیست و ... را به کاربران اختصاص دهید  که از آن باعنوان مجوزهای **«دسترسی موجودیت‌ها»** در بخش مجوزهای کاربر، یاد می‌شود.
10. **ایجاد انبارها:** درصورتی‌که محصولاتی را در سیستم تعریف کرده باشید، ماژول انبارداری پیام‌گستر را خریداری کرده و سیستم انبارداری بر روی نرم‌افزارتان فعال کرده باشید، می‌بایست با توجه به سیاست‌های انبارداری، لیست انبارها را تعریف کرده و تنظیمات مربوط به آن را انجام دهید. 


