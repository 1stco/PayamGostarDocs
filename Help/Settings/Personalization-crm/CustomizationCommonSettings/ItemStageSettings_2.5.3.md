##  تنظیمات مرحله بندی آیتم‌ها 

قابلیت مدیریت انواع موجودیت ها در پیام‌گستر (به غیر از هویت و وظیفه) از طریق سازوکار کانبان است.<br>
از این طریق می‌توان تمامی ‌آیتم‌های موجود در پیام‌گستر را مرحله‌بندی نمود و چرخه عمری برای آن‌ها در نظر گرفت تا به نتیجه دلخواه برسند.<br>
در صورتی که آیتم تحت چرخه باشد، تغییر مرحله فقط از طریق فعالیت [تعیین مرحله](https://github.com/1stco/PayamGostarDocs/blob/master/Help/Settings/Personalization-crm/Overview/Process-design/Create-a-work-cycle/Activity/Determining-the-stage/Determining-the-stage.md) 
 
###  صورت می‌گیرد در غیر این‌صورت ۲ راه برای تغییر مرحله ایتم وجود دارد:

**1.** بر روی آیتم کلیک کرده و از طریق نمایش زنجیره ای مراحل، مرحله مورد نظر انتخاب کرده و دکمه ذخیره زده شود.
 
 ![نمایش مراحل فرآیند در آیتم](./Images/Stage-view.png)
 
**2.** در لیست هر آیتم دو نوع حالت نمایشی وجود دارد : 1. نمایش لیستی 2. نمایش کانبان

امکان تغییر حالت نمایشی لیست ایتم ها از هر کدام از این حالت ها به حالت دیگر وجود دارد.<br>
در نمای کانبان میتوانید نام مراحل و تعداد ایتم های موجود در هر مرحله را بهمراه مشخصات آن ایتم مشاهده کنید.<br>
همچنین میتوان آیتم مورد نظر را از یک ستون به ستون دیگر کشیده و منتقل کرد و از این طریق میتوان مرحله و یا کاربر مسئول آن مرحله را تغییر داد.<br>
زمانی که برای یک آیتم مرحله تعریف میگردد، تمامی آیتم های از پیش تعریف شده از آن نوع آیتم در ستون بدون مرحله و unassigned قرار میگیرند.

> **نکته**<br>
 زمانی که آیتمی در یک مرحله قرار دارد امکان جابه جایی این آیتم به ستون بدون مرحله وجود ندارد.

> **نکته**<br>
 لازم به ذکر است تنها برای آیتم های از نوع فرصت مراحل پیش فرض توسط سیستم تعریف گردیده است و که لیست این مراحل از این بخش قابل مشاهده و ویرایش میباشد لذا ایتم های موجود از این نوع در سیستم از ابتدا دارای مرحله مشخص هستند.

> **نکته**<br>
 در ستون های مراحل پایانی تنها ایتم های 30 روز گذشته نمایش داده میشوند و رکورد های قبلی ارشیو میگردد.

برای نمایش آیتم های آرشیو شده بایستی تیک نمایش آیتم های آرشیو شده فعال گردد.<br>
قابلیت مخفی کردن جزییات مراحل برای بهتر شدن نمایش از طریق فلش کنار نام مراحل وجود دارد و همچنین برای نمایش مجدد جزییات از همان فلش اقدام کنید.

> **نکته**<br> 
در پیش‌نمایش نام مرحله، تاریخ تغییر مرحله و تغییر دهنده مرحله قابل دسترسی می‌باشند.

![نمایش مراحل فرآیند در لیست آیتم](./Images/Stage-view-in-item-list.png)

### تعریف مرحله
برای تعریف مرحله برای آیتم های موجود در سیستم می توان از قسمت ویرایش آیتم موجود در تنظیمات ، بخش شخصی سازی crm قسمت نمای کلی اقدام کرد .

![تنظیمات مراحل فرآیند در شخصی‌سازی آیتم](./Images/Stage-Settings.png)

با کلیک بر روی بخش افزودن میتوانید مرحله جدیدی را تعریف نمایید و همچنین لیست مراحل تعریف شده به همراه وضعیت مرحله ( فعال / غیر فعال) نمایش داده میشود و امکان حذف و ویرایش مراحل وجود دارد.<br>
لازم به ذکر است که مشخص کردن یک مرحله پایانی برای ذخیره مراحل آیتم ضروری می‌باشد.

![جزئیات تنظیمات مراحل](./Images/Stage-setting-details.png)

> **نکته**<br>
 امکان تغییر وضعیت مرحله ( فعال / غیر فعال ) از این بخش نیز وجود دارد. مرحله ای که وضعیت آن غیر فعال باشد در نمای زنجیره ای مرحله نمایش داده نمیشود.
> لازم به ذکر است امکان تعریف مرحله برای تراکنش‌های انبار وجود ندارد.

زمانی که در یک مرحله آیتم/ آیتم هایی وجود دارد امکان غیر فعالسازی و یا حذف آن مرحله بدون انتخاب یک مرحله جایگزین وجود ندارد.

![ایجاد مرحله پایانی در فرآیند](./Images/Ending-stage-setting.png)

### مرتب سازی مراحل

میتوان یک مرحله را از طریق کشیدن مکان ترتیب نمایش آن را در لیست جابه جا کرد.


