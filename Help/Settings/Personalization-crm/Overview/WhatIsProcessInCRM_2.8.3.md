#  فرآیند چیست؟

فرآیند مجموعه عملیات و مراحل لازم برای رسیدن به یک هدف مشخص می‌باشد که این عملیات و مراحل می‌تواند مجموعه‌ای از فعالیت‌های مرتبط با هم باشد که در هر مرحله ورودی‌ها را به خروجی‌ها تبدیل می‌کند. این خروجی‌ها به عنوان ورودی‌های سایر فعالیت‌ها ارائه می‌گردد تا در نهایت به نتیجه نهایی یا یک هدف مشخص دست یابد.<br>
 به عنوان مثال فرآیند فروش محصولات به این شرح می باشد:<br> 
درخواست مشتری توسط کارشناس فروش دریافت می‌شود، سپس پیش فاکتور مربوطه ثبت و به منظور تایید آن به مدیر فروش ارجاع می¬گردد. پس از تایید آن، پیش فاکتور به مشتری ارسال و نتیجه آن پیگیری می‌شود. در صورت تایید مشتری و پرداخت مبلغ تسویه حساب، فاکتور آن توسط کارشناسان مالی ثبت می‌گردد. در نهایت، محصولات درخواستی مشتری از طریق انبار ارسال خواهد شد.<br>

##  معرفی اجزای فرآیند  
در این قسمت با اجزای اصلی فرآیند در پیام‌گستر آشنا خواهید شد:
### مفهوم کارتابل
به مراحلی از گردش کار که توسط نیروی انسانی (کاربران سیستم) انجام می‌شوند، کارتابل گفته می‌شود. آیتم تحت فرآیند به محض رسیدن به یک کارتابل، به مسئول مشخص شده برای آن ارجاع می‌شود و او با استفاده از اقدام های تعیین شده در آن مرحله می‌تواند فرآیند را به مراحل بعدی هدایت کند.
### فعالیت‌ها
فعالیت‌ها مراحلی از گردش کار هستند که به صورت خودکار توسط سیستم انجام می‌شوند. مثل ارسال پیام کوتاه به مشتری جهت اطلاع رسانی در مراحل مختلف انجام کار. 
می‌توانید با استفاده از فعالیت‌ها اقداماتی مانند ارسال پیام به مشتری، ایجاد قرارملاقات، تعیین مسیر فرآیند با استفاده از تصمیم، ثبت وظیفه برای کاربر، ثبت وظیفه برای یک کاربر، ایجاد لینک پرداخت برای مشتری و ... را به سیستم واگذار کنید.
### اقدام

منظور از اقدام، خروجی کارتابل‌های فرآیند یا اقدامات مجاز مسئول کارتابل در آن مرحله می باشد. در واقع از طریق اقدام مشخص می‌شود، فرآیند پس از این کارتابل به کدام مرحله (سایر کارتابل ها، فعالیت ها و حالت های نهایی) ارجاع خواهد شد.
![اقدامات کارتابل](./Images_Process/cartable-actions_2.8.3.png)
 به طور مثال در شکل زیر، کارتابل تایید پیش فاکتور و مذاکرات سه اقدام دارد، به این معنی که مدیر فروش در این مرحله سه اقدام مجاز دارد که می‌تواند فرآیند را جهت ارسال پیش فاکتور به مشتری به مرحله بعد هدایت کند که در این صورت یک فعالیت ارسال پیام کوتاه برای اطلاع رسانی به مشتری اجرا شده و پس از آن وارد کارتابل ارسال پیش فاکتور خواهد شد، همچنین می تواند کار را جهت انجام اصلاحات به کارتابل قبلی بازگرداند یا به دلیل عدم تایید مذاکرات، فرآیند را به حالت نهایی بفرستد.
 
 ![مثال اجزای فرآیند](./Process-design/Images/ex.sales-process_2.8.3.png)
 
 
