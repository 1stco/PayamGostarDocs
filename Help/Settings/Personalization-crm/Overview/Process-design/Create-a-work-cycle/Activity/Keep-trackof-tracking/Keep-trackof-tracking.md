#  فعالیت ثبت پیگیری 

با  تعریف این فعالیت ،به صورت خودکار، یک پیگیری برای کاربر مشخص شده در آن مرحله ایجاد میگردد.

کاربر میتواند این پیگیری را در ویجت پیگیری ها، منو پیگیری ها و همچنین از بخش پیگیری های موجود روی پروفایل در زمان تعیین شده مشاهده کند.

به طور مثال فرض کنید که یک فرایند روی آیتم فرم درخواست مرخصی طراحی کرده اید و میخواهید در انتهای فرایند یک پیگیری برای مسئول منابع انسانی جهت ثبت مرخصی در سیستم اتوماسیون یه صورت خودکار توسط سیستم ایجاد شود.

 ![](Setfollowup.png)
 
 برای ثبت این فعالیت، پس از تعیین نام، نوع مرحله ( معمولی/اولیه) و حالت بعدی این مرحله ، تنظیمات را مطابق با توضیحات زیر انجام دهید.

**1. مرتبط با:** کاربری که باید این پیگیری برای او ایجاد شود را تعیین کنید.

**2. اکنون:** در صورتی که این گزینه را انتخاب کنید، زمان شروع و موعد مقرر پیگیری ایجاد شده، روز اجرای فعالیت (روزی که فرآیند وارد این مرحله شود) خواهد بود.

**3. بازه ی تاریخ:**  در صورت انتخاب این گزینه میتوانید تاریخ شروع و موعد مقرر پیگیری ایجاد شده را مدت زمانی پس از اجرای فعالیت در نظر بگیرید. به دو صورت می توان این زمان را تعیین کرد. اول به صورت یک مقدار ثابت، و راه دوم انتخاب یک فیلد عددی ایجاد شده در آیتم تحت چرخه است. به طور مثال در شکل بالا، تاریخ شروع پیگیری، روز اجرای فعالیت و موعد مقرر، سه روز بعد از آن خواهد بود.

**4. ثبت یادآوری:** می توانید برای پیگیری ایجاد شده، یک یادآوری نیز فعال کنید، زمان یادآوری می تواند یک تاریخ مشخص و یا یک مقدار وارد شده در یکی از فیلدهای از نوع تاریخ آیتم تحت چرخه باشد.

