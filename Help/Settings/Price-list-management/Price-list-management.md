# ایجاد لیست قیمت جدید
 
در بخش تنظیمات با استفاده از  مدیریت لیست قیمت‌ها می توانید بر حسب نیاز خود لیست قیمت های مختلفی را برای انواع فاکتور و پیش فاکتور ایجاد کنید. در لیست قیمت های ایجاد شده می توانید درصد تخفیف یا قیمت مشخصی برای برخی از محصولات خود در نظر بگیرید و در زمان مناسب از آن استفاده کنید. علاوه بر این قابلیت اعمال خودکار لیست قیمت در صورت قرار 
گرفتن مشتری در یک کلاس مشخص نیز وجود دارد.

برای اطلاعات بیشتر به قسمت زیر مراجعه کنید.

[ مدیریت کلاس بندی مشتریان](https://github.com/1stco/PayamGostarDocs/blob/master/help2.5.4/Settings/Customer-classification-management/Customer-classification-management.md)

![](Pricelistmanagement1.png)


همان طور که مشاهده می کنید لیست قیمت های تعریف شده در این قسمت قابل مشاهده، ویرایش و حذف هستند. همچنین با کلیک بر روی دکمه اضافه کردن می توانید لیست قیمت جدیدی را ایجاد نمایید.

 
![](Pricelistmanagement2.png)

ابتدا عنوان دلخواهی برای لیست قیمت برگزینید و پس از آن مشخص کنید که این لیست قیمت برای کدام نوع از فاکتورها لحاظ گردد. پس از تعیین این موارد و ذخیره کردن لیست، می توانید با استفاده از کلید افزودن محصولات و سیاست قیمت گذاری آن ها در این لیست را تعریف کنید.

![](Pricelistmanagement3.png)

در این قسمت می توان  سیاست قیمت گذاری را به ازای هر محصول و یا برای یک دسته از محصول تعریف کنید .

### دو سیاست برای قیمت گذاری محصولات وجود دارد:

**سیاست قیمت گذاری براساس رقم:** اگر سیاست قیمت گذاری برای محصولات رقم خاصی تعریف شود، در فاکتور و پیش فاکتورهایی که از این لیست قیمت استفاده می شود ، برای این محصول
همین رقم تعیین شده  بعنوان قیمت واحد در نظر گرفته می شود .در نظر داشته باشید امکان تعریف رقم اعشاری برای قیمت گذاری وجود دارد.
تعداد رقم اعشار رقم را می توان از طریق تنظیمات ارز در قسمت تنظیمات کلی، تعریف کرد.

**سیاست قیمت گذاری براساس درصد:** اگر سیاست قیمت گذاری برای محصولات درصد تعریف شود در فاکتور و پیش فاکتور هایی که از این لیست قیمت استفاده می گردد، این درصد تعریف شده در قیمت واحد محصول تاثیر می گذارد .در نظر داشته باشید برای این نوع قیمت گذاری، امکان تعریف درصد اعشاری تا دو رقم اعشار وجود دارد.

> **نکته:** اگر درصد تعریف شده برای قیمت گذاری منفی باشد ، قیمت واحد محصول براساس این درصد کاهش می یابد و اگر مثبت باشد قیمت واحد براساس درصد تعریف شده افزایش می یابد .

![](Pricelistmanagement4.png)

می توانید سیاست قیمت گذاری متفاوتی برای محصولات مختلف در یک لیست قیمت در نظر بگیرید.

![](Pricelistmanagement5.png)



