# ایجاد چارت سازمانی

در صورتی که سازمان دارای شعبه‌های مختلف باشد. امکان تعریف شعب و دپارتمان‌های مختلف در این قسمت وجود دارد.

بر اساس این چارت می‌توان مجوزهای کاربران و سطح دسترسی آن‌ها به بخش‌های مختلف نرم‌افزار را تعیین کرد. همچنین در قسمت ارجاع وظیفه، فرآیند‌ها، گزارشات عملکردی و ... از این چارت استفاده می‌شود.

توجه داشته باشید که سمت‌های تعریف شده در این قسمت از طریق[ مدیریت حکم‌های پرسنل](https://github.com/1stco/PayamGostarDocs/blob/master/help%202.5.4/Settings/Personnel-command-management/Personnel-command-management.md)ی به کاربران متصل می‌گردد.

![](BranchManagement1.png)

**1. اضافه:** با راست کلیک بر روی عبارت "لیست شعب" می‌توانید یک شعبه اضافه کنید.

![](BranchManagement3.png)

**A . شعب:** در  صورتی که این شعبه زیر مجموعه شعبه دیگری است نام آن را انتخاب کنید 

**B . نام:** نام مورد نظر برای شعبه را وارد کنید.

**C .  کلید:** برای ایجاد ارتباط با بقیه نرم‌افزار‌ها از طریق وب سرویس، این گزینه استفاده می‌شود

**D .  آدرس:** آدرس این شعبه را می‌توانید در این قسمت درج کنید.

با راست کلیک روی هر شعبه :


می‌توان آن شعبه را ویرایش و حذف نمود و همچنین امکان تعریف مجوز‌های مربوط به این شعبه وجود دارد

![](BranchManagement2.png)

**2. دپارتمان‌ها و سمت‌ها:** با کلیک روی هر شعبه به شما دسترسی به دپارتمان‌ها و سمت‌های آن شعبه را می‌دهد. در واقع در این قسمت می‌توانید چارت سازمانی خود را طراحی کنید و دپارتمان‌ها و سطوح سمت سازمان خود را تعریف کنید، در نظر داشته باشید انتخاب دپارتمان در زمان تعریف سمت جدید الزامی‌می‌باشد. پس از تعریف سطوح سمت، با تخصیص آن‌ها به کاربران نرم افزار، هر کاربر می‌تواند بر اساس سمت‌های تخصیص داده شده  به خود، از طریق [گزارشات عملکردی ،](https://github.com/1stco/PayamGostarDocs/blob/master/help%202.5.4/Management-and-reports/Functional-reports/Functional-reports.md) عملکرد سمت‌های زیر مجموعه خود را بررسی کند.


> نکته: توجه داشته باشید برای تعریف سطوح سمت، باید ماژول "حکم سازمانی" را تهیه کرده باشید، در غیر اینصورت تنها می‌توانید سمت‌های کارمند و مدیر را داشته باشید.


**A . غیر فعال:** سمت مورد نظر را غیر فعال می‌کند. توجه داشته باشید در صورتی که این سمت، حکم فعال داشته باشد، یعنی در قسمت مدیریت حکم‌های پرسنلی این سمت را به یک کاربر تخصیص داده باشید، امکان غیرفعال کردن آن وجود ندارد.

**B . مجوزها:** مجوزهای این سمت را می‌توان تعیین کرد. در این صورت پس از تخصیص این سمت به یکی از کاربران نرم افزار، کاربر مربوطه مجوزهای تعیین شده در این سمت را به ارث خواهد برد.

**C . اضافه:** می‌توانید یک سمت به زیر مجموعه این سمت اضافه کنید.

**D . غیرفعال:** از این بخش امکان غیر فعال کردن دپارتمان وجود دارد .

**E . .مجوزهای دپارتمان:** در صورت تعیین مجوز برای یک دپارتمان، تمامی‌کاربرهایی که یک سمت فعال در آن دپارتمان داشته باشند، مجوز‌های تعیین شده را به ارث خواهند برد .

**F . اضافه:** می‌توانید یک دپارتمان جدید زیر مجموعه دپارتمان مورد نظر اضافه کنید .

![](BranchManagement4.png)


**3.  مجوزها:** مجوزهای مرتبط با این شعبه را با استفاده از این گزینه می‌توانید مشخص کنید. در صورت تعیین مجوز برای یک شعبه، تمامی کاربرهایی که یک سمت فعال در یکی از دپارتمان‌های این شعبه داشته باشند، مجوز‌های تعیین شده را به ارث خواهند برد.

> نکته مهم: توجه داشته باشید نحوه تاثیر مجوزهای تعیین شده برای شعبه، دپارتمان و سمت، مانند نحوه تاثیر مجوزهای تعیین شده برای گروه کاربران می‌باشد ، مجوزهای شخصی هر کاربر که در قسمت ویرایش مجوزها در مدیریت گروه‌ها و کاربران تعیین می‌شود به آن مجوز‌ها  اولویت دارد.

**4.اضافه:** می‌توانید به این شعبه یک زیر مجموعه دیگر اضافه کنید.





