# تایید و شماره‌گذاری پرداخت‌ها

آیتم‌های مالی پس از ثبت در سیستم باید تایید و شماره‌گذاری شوند. این کار ممکن است به صورت دستی توسط کاربر و یا به صورت خودکار توسط سیستم انجام شود.<br>
پرداخت تایید نشده در پیام‌گستر فاقد اعتبار محسوب می‌شود. این بدین معناست که بر بستانکاری هویت تاثیر نمی‌گذارد (از بستانکاری مخاطب کم نمی‌کند) و در گزارشات نمایش داده‌نمی‌شود.<br>
چنانچه پس از ذخیره‌ی پرداخت، آیتم با نوار سبزرنگ، تایید و شماره‌گذاری آن را اعلام کرد، یعنی پرداخت به صورت خودکار تایید و شماره‌‌گذاری شده و نیاز به اقدامی در این راستا نیست.<br>

![پرداخت‌های تایید و شماره‌گذاری شده](./Images/approved-numbered-payment-2.8.3.png)

> **نکته**<br>
> با کلیک بر روی کلید «انتظار»‌ در نوار بالا، پرداخت از حالت تایید و شماره‌گذاری خارج می‌شود.<br>

در غیراین صورت، چنانچه با نوار آبی‌رنگ مواجه شدید، پرداخت به صورت خودکار تایید شده و برای شماره‌گذاری، به کارتابل شخصی که مجوز شماره‌گذاری این زیرنوع پرداخت را دارد، می‌رود.<br>

![پرداخت‌های تایید‌ شده](./Images/approved-payment-2.8.3.png)

در صورتی که پس از ثبت پرداخت، نوار بنفش‌رنگ را بالای آیتم مشاهده کردید، پرداخت به صورت خودکار شماره‌گذاری شده و برای تایید، به کارتابل شخصی که مجوز تایید این زیرنوع پرداخت را دارد، می‌رود.<br>

![پرداخت‌های شماره‌گذاری شده](./Images/numbered-payment-2.8.3.png)

## روش تایید و شماره‌گذاری پرداخت
تمامی پرداخت‌هایی که به صورت خودکار تایید و/یا شماره‌گذاری  نشده‌باشند، در **کارتابل** کاربری که مسئول انجام این کار است، به وی نمایش داده‌می‌شود. مسئول انجام این کار، اشخاصی هستند که مجوز تایید/رد و شماره‌گذاری زیرنوع پرداخت را داشته‌باشند. در نتیجه اگر مسئول تایید/رد و یا شماره‌گذاری پرداخت هستید:<br>
از طریق کارتابل خود (تب کارتابل من در بالای صفحه و یا ویجت کارتابل) بر روی گزینه «پرداخت» کلیک کنید. تمامی پرداخت‌هایی که باید تایید و یا شماره‌گذاری آن را انجام دهید، در این بخش به شما نمایش داده‌می‌شود.<br>

![کارتابل تایید و شماره‌گذاری پرداخت ](./Images/payment-confirmation-cartable-2.8.3.png)

کلیدهای مقابل هر رکورد پرداخت،‌امکان تایید، رد و شماره‌گذاری پرداخت را در اختیار شما قرار می‌دهند. چنانچه جهت بررسی به مشاهده پرداخت نیاز دارید، با کلیک بر روی هر ردیف، پرداخت مربوطه باز خواهدشد. پس از انجام بررسی‌های مورد نظر می‌توانید با استفاده از کلیدهای شماره‌گذاری، تایید و رد در نوار سفید بالای صفحه،‌ اقدام مورد نیاز را در خصوص این پرداخت انجام دهید. <br>

![تایید و شماره‌گذاری پرداخت](./Images/payment-confirmation-2.8.3.png)

ممکن است برای اطلاع‌رسانی ورود آیتم‌های مالی (از جمله پرداخت) به کارتابل شما، پیام سیستمی تنظیم شده‌باشد. در این حالت هر پرداختی که به منظور بررسی (تایید/رد و شماره‌گذاری) وارد کارتابل شما شود، ورود آن با یک پیغام به شما اطلاع داده‌می‌شود. این پیام‌ها ممکن است برای اعلام نتیجه نیز تنظیم شده باشند. در این حالت تایید/رد پرداخت توسط شما (یا هر شخص دیگری که مسئول این کار باشد)، با یک پیام سیستمی به ثبت‌کننده پرداخت اطلاع داده‌می‌شود. این اطلاع‌رسانی‌ها ممکن است از طریق پیامک، ایمیل و یا پیام‌های سیستمی انجام پذیرد. این پیغام اگر از نوع پیام‌های سیستمی باشد، در قسمت «یادآوری‌های سیستم من» (آیکون زنگوله‌‌ی بالای صفحه) به شما نمایش داده‌می‌شود. <br>

> **راهنمای مدیر سیستم**<br>
> برای آگاهی از نحوه تنظیم پیام اطلاع‌رسانی ورود یا تایید/رد پرداخت، به راهنمای [پیام‌های سیستمی](https://github.com/1stco/PayamGostarDocs/blob/master/Help/home/NotificationManagement2.6.0.md) مراجعه نمایید.<br>

## نکات مرتبط با تایید و شماره‌گذاری پرداخت
- پس از **شماره‌گذاری** توسط مسئول، تنها کاربر دارای مجوز «**ویرایش شماره پس از شماره‌گذاری**» یا «**مدیر مالی**» قادر به ویرایش شماره‌ی پرداخت خواهد بود.
- پس از **تایید** پرداخت توسط مسئول، تنها کاربر دارای مجوز «**بازگشت به وضعیت در انتظار تایید**» یا «**مدیر مالی**» می‌تواند آن را به وضعیت در انتظار تایید بازگرداند.
- پس از تایید/رد و شماره‌گذاری پرداخت توسط مسئول، تنها کاربر دارای مجوز «**ویرایش پس از شماره گذاری، تایید یا رد**» یا «**مدیر مالی**» امکان ویرایش آن را خواهد داشت.
- پس از تایید/رد و شماره‌گذاری پرداخت توسط مسئول، تنها کاربر دارای مجوز «حذف پس از شماره گذاری، تایید یا رد» یا «**مدیر مالی**» امکان حذف آن را خواهد داشت.
