# جستجو در سوابق و هویت ها

اگر بخواهید در نسخه اپ پیام گستر، نام یا عبارتی را در بین سوابق و هویت‌ها جستجو کنید، باید از مسیر **کارتابل** > **جستجو** (علامت ذره‌بین) اقدام نمایید. با این امکان می‌توانید لیستی از تمامی سوابق (وظیفه، فرم و...) و هویت‌ها که نام مدنظر در یکی از فیلدهای آن هم‌چون عنوان، توضیحات، خلاصه سابقه و... آمده است را مشاهده نمایید. 


![جستجو در سوابق و هویت ها](./Images/SearchRecordsAndIdentities.png)

پس از تایپ عنوان مدنظر در نوار جستجو (Search bar) ابتدا لیست تمامی **سوابق** و سپس لیست تمامی **هویت‌**هایی که واژه جستجو شده در یکی از فیلدهای آن آمده، برای شما نمایش داده می‌شود.

![نتیجه سرچ در سوابق و هویت](./Images/SearchResultInRecordsAndIdentity.png)

پس از بررسی لیست ارائه شده و انتخاب مورد منظور، وارد صفحه‌ی مرتبط با هویت یا سابقه می‌شوید و در آن‌جا تمامی اطلاعات مختص به آن را مشاهده و در صورت تمایل می‌توانید تغییر دهید.<br>
**نمایش همه**:
در صفحه‌ی اصلی تعداد محدودی آیتم به شما نمایش داده می‌شود و برای مشاهده‌ی لیست تمامی موارد، باید بر روی **نمایش همه** کلیک کنید. پس از کلیک بر روی *نمایش همه سوابق*، شما به صفحه‌ی تاریخچه CRM منتقل می‌شوید  که علاوه بر امکان مشاهده‌ی تمامی سوابق ثبت شده در سیستم و استفاده از فیلترها برای رسیدن به سابقه‌ی مدنظر، می‌توانید لیست خروجی جستجوی‌تان را در پایین صفحه در قسمت **نتایج جستجو** مشاهده نمایید. با کلیک بر روی *نمایش همه هویت*، نرم‌افزار شما را به صفحه‌ی جستجوی پیشرفته هدایت می‌کند و در آن‌جا علاوه بر امکان مشاهده تمامی انواع هویت و استفاده از فیلترها، می‌توانید لیست خروجی جستجویتان را در  **نتایج جستجو**  مشاهده نموده و در صورت تمایل از همان‌جا وارد صفحه‌ی هویت مدنظر شوید.

>**نکته**<br>
مشاهده‌ی کامل نتیجه جستجو به داشتن مجوز **مشاهده لیست آیتم** بستگی دارد و لیست خروجی جستجوی‌ شما با توجه به مجوزهایی که به کاربری‌تان داده شده، می‌تواند متغیر باشد.

  به این نکته توجه داشته باشید که نتیجه‌ی جستجو در نسخه‌های سازمانی و استاندارد با هم تفاوت دارد؛ در نسخه‌ی استاندارد تنها جستجو بین هویت‌ها انجام می‌شود در حالی‌که در نسخه‌ی سازمانی جستجو بین تمامی آیتم‌های هویت، سوابق، پیام‌های دریافتی و ارسالی، پیامک و ایمیل انجام می‌شود.
