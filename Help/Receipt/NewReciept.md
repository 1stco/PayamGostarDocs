#  ثبت دریافت جدید
با استفاده از این آیتم می‌توانید دریافت ‌ای نقدی، چکی یا اعتباری مرتبط با مشتریان خود را ثبت نمایید.

> **نکته**<br> ابتدا قسمت[ اطلاعات مشترک سوابق ](https://github.com/1stco/PayamGostarDocs/blob/master/Help/Integrated-bank/Database/Records/Joint-record-information/Joint-record-information.md)را مطالعه کنید.

برای ثبت دریافت جدید از طریق مسیر های زیر اقدام نمایید:
- **ویجت دسترسی سریع** > **دریافت**

![مسیر اول ثبت دریافت](./Images/new-reciept-method1.png)

- **تب فروش** > **دریافت**

![مسیر دوم ثبت دریافت](./Images/new-reciept-method2.png)

- **صفحه اصلی پروفایل مشتری** > **مشخصات** > **دریافت جدید**

![مسیر سوم ثبت دریافت](./Images/new-reciept-method3.png)

- **صفحه اصلی پروفایل مشتری** > **سوابق** > **دریافت جدید**

![مسیر چهارم ثبت دریافت](./Images/new-reciept-method4.png)

- **صفحه اصلی پروفایل مشتری** > **دریافت/پرداخت** > **دریافت جدید**

![مسیر پنجم ثبت دریافت](./Images/new-reciept-method5.png)

مشخصات دریافت‌‌ها در پیام‌گستر به شرح زیر می‌باشد:

![مشخصات دریافت](./Images/receipt-information.jpg)

1. **فاکتور مرتبط:** در صورتی که این دریافت مرتبط با یک فاکتور فروش ثبت شده در پیام‌گستر باشد، از قسمت فاکتور مرتبط می‌توانید از لیست فاکتورهای صادر شده برای این مشتری، فاکتور مورد نظر را انتخاب کنید و به این دریافت الصاق کنید.
2. **شماره دریافت:** در صورتی که مجوز شماره گذاری این نوع دریافت را داشته باشید، می‌توانید به صورت دستی این دریافت را شماره گذاری کنید. در غیر این صورت پس از ذخیره دریافت، کاربرانی که مجوز شماره گذاری داشته باشند آن را در کارتابل دریافت‌های خود مشاهده خواهند کرد و می‌توانند آن را شماره گذاری کنند. در صورت نیاز، کاربر دارای مجوز شماره‌گذاری دریافت یا مدیر مالی می‌تواند این شماره را به دلخواه تغییر دهد.

> **نکته**<br>
 توجه داشته باشید در صورتی که در تنظیمات این نوع دریافت در شخصی سازی، قسمت "نیاز به شماره گذاری دارد" غیر فعال باشد، این دریافت پس از ثبت به صورت خودکار شماره گذاری خواهد شد.<br>

در صورت اتصال پیام‌گستر به نرم افزار مالی در نظر داشته باشید که تغییر این شماره ممکن است در هماهنگی با سیستم مالی مشکل ایجاد کند.<br>

3. **مبلغ:** مبلغ دریافت شده را تعیین کنید.
4. **واریز به:** حسابی که این واریز به آن انجام شده است را تعیین کنید.
لیست حساب‌های مالی نمایش داده شده در این قسمت را می‌توانید از قسمت [مدیریت حساب های مالی](https://github.com/1stco/PayamGostarDocs/blob/master/Help/Basic-Information/Financial-account-management/Financial-account-management.md) ویرایش کنید.
5. **نوع دریافت:** شما می‌توانید تمام دریافت‌های یک مشتری را ثبت نمایید. این دریافت می‌تواند به صورت نقدی، چکی یا اعتباری باشد. (تعدادی از شرکت ها وجود دارند که مقداری پول به عنوان شارژ و یا اعتبار نزد خود دارند، مشتریان می‌توانند از این اعتبار برای پرداخت‌ها استفاده نمایند.)
6. **روش دریافت نقدی:** در صورتینکه نوع دریافت از مشتری نقدی باشد می‌توانید روشی که وجه به دست شما رسیده است را از بین گزینه های( کارت به کارت،واریز به حساب بانکی، پرداخت آنلاین،پرداخت حضوری و لینک پیام گستر پرداخت) انتخاب کنید.

>**نکته**<br> 
توجه کنید که فیلدهای این قسمت با توجه به نوع دریافتی که انتخاب کرده اید،تغییر می‌کند. (به عنوان مثال، برای دریافت کارت به کارت از نوع نقدی باید شماره‌پیگیری و شماره رسید را ذخیره کنید در صورتی که دریافت به صورت چک باشد می‌توانید شماره چک و تاریخ سررسید آن را نیز مشخص کنید.)<br>

7. **اطلاعات زمان دریافت:** چک باکس "دریافت شده" برای دریافت های چکی و اعتباری معنی دارد و برای دریافت های نقدی نمی‌توان آن را غیرفعال نمود. در صورتی که گزینه دریافت شده را انتخاب کنید، باید تاریخ دریافت را وارد نمایید.<br>
8. **یادآوری به پرداخت کننده:** با استفاده از این گزینه می‌توانید یک یادآوری در زمان مشخص برای پرداخت کننده با توجه به تاریخ سر رسید چک ایجاد نمایید. با انتخاب این گزینه صفحه ارسال پیام برای شما باز خواهد شد و پیامی پیش فرض در آن نمایش داده می شود.
(برای تنظیم متن ارسالی به[ اطلاعات مشترک ابزارها ](https://github.com/1stco/PayamGostarDocs/blob/master/Help/Marketing/moshtarak-abzar/moshtarak-abzar.md)مراجعه کنید.)<br>
9. **توضیحات:** توضیحات بیشتری که مرتبط با این دریافت وجود دارد را می‌توانید در این قسمت وارد کنید.
