#  ثبت دریافت جدید
چنانچه مبلغی از سوی هویت به سازمان شما وارد شود می‌بایست دریافتی در سوابق هویت ثبت نمایید. با استفاده از این آیتم می‌توانید دریافت‌های نقدی، چکی یا اعتباری مرتبط با مشتریان خود را ثبت نمایید. با ثبت و تایید دریافت برای یک هویت، به میزان درج شده در آیتم دریافت از بدهکاری او کم می‌شود. 

> **نکته**<br> ابتدا قسمت[ اطلاعات مشترک سوابق ](https://github.com/1stco/PayamGostarDocs/blob/master/Help/Integrated-bank/Database/Records/Joint-record-information/Joint-record-information.md)را مطالعه کنید.<br> 

## مسیر‌های ثبت دریافت
برای ثبت دریافت جدید مسیرهای‌ مختلفی وجود دارد. از طریق یکی از مسیرهای زیر اقدام به ثبت دریافت نمایید:<br>

- **ویجت دسترسی سریع** > **دریافت**

![مسیر اول ثبت دریافت](./Images/new-reciept-method1.png)

- **تب فروش** > **دریافت** > **زیرنوع دریافت** > **افزودن دریافت**

![مسیر دوم ثبت دریافت](./Images/new-reciept-method2.png)

- **صفحه اصلی پروفایل مشتری** > **آیتم جدید** > **دریافت جدید**

برای مشاهده لیست «آیتم‌های جدید» بر روی فلش کنار «تماس جدید» قابل مشاهده در نوار سفید بالای صفحه مراجعه نمایید.

![مسیر سوم ثبت دریافت](./Images/new-reciept-method3.png)

- **صفحه اصلی پروفایل مشتری** > **تب سوابق** > **دریافت جدید**

![مسیر چهارم ثبت دریافت](./Images/new-reciept-method4.png)

- **صفحه اصلی پروفایل مشتری** > **تب دریافت/پرداخت** > **دریافت جدید**

![مسیر پنجم ثبت دریافت](./Images/new-reciept-method5.png)

مشخصات دریافت‌‌ها در پیام‌گستر به شرح زیر می‌باشد:

![مشخصات دریافت](./Images/receipt-information.png)

## شیوه‌ی ثبت دریافت
برای ثبت دریافت لازم است فیلدهای مورد نیاز آیتم را با اطلاعات موجود تکمیل و سپس ذخیره نمایید. مشخصات دریافت‌ها در پیام‌گستر به شرح زیر می‌باشد:

1. **مرتبط با**: نام هویتی که این دریافت برای او ثبت شده را در این قسمت درج کنید.

> **نکته**<br>
> در صورت ثبت دریافت از صفحه هویت (مسیر سوم، چهارم و پنجم) این بخش با صورت خودکار با نام هویت پر می‌شود. <br>

2. **فاکتور مرتبط:** در صورتی که این دریافت مرتبط با یک فاکتور فروش ثبت شده در پیام‌گستر باشد، از قسمت فاکتور مرتبط می‌توانید از لیست فاکتورهای صادر شده برای این مشتری، فاکتور مورد نظر را انتخاب کنید و به این دریافت الصاق کنید.
3. **شماره دریافت:** در صورتی که مجوز شماره‌گذاری این نوع دریافت را داشته باشید، می‌توانید به صورت دستی این دریافت را شماره‌گذاری کنید. در غیر این صورت پس از ذخیره دریافت، کاربرانی که مجوز شماره‌گذاری داشته باشند آن را در کارتابل دریافت‌های خود مشاهده خواهند کرد و می‌توانند آن را شماره‌گذاری کنند. در صورت نیاز، کاربر دارای مجوز شماره‌گذاری دریافت یا مدیر مالی می‌تواند این شماره را به دلخواه تغییر دهد.

> **نکته**<br>
 توجه داشته باشید در صورتی که در تنظیمات این نوع دریافت در شخصی‌سازی، قسمت "نیاز به شمار‌ه‌گذاری دارد" غیر فعال باشد، این دریافت پس از ثبت به صورت خودکار شماره‌گذاری خواهد شد.<br>

4. **مبلغ:** مبلغ دریافت شده را تعیین کنید.
5. **واریز به:** حسابی که مبلغ به آن واریز شده است را تعیین کنید.
لیست حساب‌های مالی نمایش داده شده در این قسمت را می‌توانید از قسمت [مدیریت حساب های مالی](https://github.com/1stco/PayamGostarDocs/blob/master/Help/Basic-Information/Financial-account-management/Financial-account-management.md) ویرایش کنید.
6. **نوع دریافت:** نوع دریافت را از بین عناوین نمایش داده شده انتخاب نمایید. این دریافت می‌تواند به صورت نقدی، چکی یا اعتباری باشد.

7. **جزئیات پرداخت:** این بخش با توجه به نوع دریافتی که مشخص کرده‌اید متفاوت خواهد بود. در صورت انتخاب هر یک از انواع دریافت (نقدی/چکی/اعتباری) فیلدهای متناسب با آن در این بخش نمایش داده می‌شود.

### فیلدهای دریافت نقدی
- **روش دریافت نقدی:** در این فیلد می‌توانید روش دریافت وجه را از بین گزینه‌های کارت به کارت، واریز به حساب بانکی، پرداخت آنلاین، پرداخت حضوری و لینک پیام‌گستر پرداخت انتخاب کنید.
- **کد شعبه:** در صورت نیاز، کد شعبه‌ای که واریز در آن انجام شده است را در این قسمت درج کنید.
- **شماره کارت/رسید:** شماره رسید واریزی و یا شماره کارتی که واریز با آن انجام گرفته است را در این قسمت درج نمایید.
- **شماره پیگیری:** در واریز وجه،‌می‌توانید شماره پیگیری مندرح در فیش واریز را در این قسمت ثبت نمایید.
### فیلدهای دریافت چکی
- **بانک:** مشخص کنید چک  دریافت شده از کدام بانک صادر شده است. درج بانک در اطلاعات پرداخت به شما کمک می‌کند برای پر کردن‌های حساب‌های مربوطه به راحتی گزارش دریافت نمایید.
- **شماره چک:** شماره چکی که دریافت کرده‌اید را درج نمایید تا در صورت نیاز بتوانید آن را پیگیری نمایید.
- **سررسید:** تاریخ سررسید چک را در این قسمت ثبت نمایید.
### فیلدهای دریافت اعتباری
- **سررسید:** تاریخی که برای پرداخت اعتباری با مشتری خود مقرر کرده‌اید را ثبت نمایید.

8. **دریافت شده:** در صورتی که نوع دریافت شما نقدی باشد،‌این چک باکس به صورت خودکار فعال است (تیک زده شده است)؛ چراکه وجه قطعا از جانب مشتری پرداخت شده است. در صورت انتخاب دریافت چکی یا اعتباری، شما باید بعد از دریافت این گزینه را فعال کنید (تیک بزنید)
9. **تاریخ دریافت:** در حالت دریافت نقدی،‌ درج تاریخ دریافت به هنگام ثبت الزامی است. این تاریخ لزوما با تاریخ ثبت آیتم دریافت یکسان نیست. به عنوان مثال ممکن است شما وجه را از طرف مشتری روز گذشته دریافت کرده باشید اما ممکن است بعد از یک روز اقدام به ثبت این وجه دریافت شده در سیستم نمایید. در این قسمت باید تاریخ دریافت اصلی (در مثال قبل، روز گذشته) را لحاظ کنید. در صورت دریافت چکی و یا اعتباری می‌توانید آن را در آینده و به هنگام تسویه چک و یا بدهی اعتباری خود ثبت نمایید.
10. **یادآوری به پرداخت کننده:** با استفاده از این گزینه می‌توانید یک یادآوری در زمان مشخص برای پرداخت‌کننده با توجه به تاریخ سر رسید چک ایجاد نمایید. با انتخاب این گزینه صفحه ارسال پیام برای شما باز خواهد شد و پیامی پیش فرض در آن نمایش داده می شود.
(برای تنظیم متن ارسالی به[ اطلاعات مشترک ابزارها ](https://github.com/1stco/PayamGostarDocs/blob/master/Help/Marketing/moshtarak-abzar/moshtarak-abzar.md)مراجعه کنید.)<br>
11. **توضیحات:** توضیحات بیشتری که مرتبط با این دریافت وجود دارد را می‌توانید در این قسمت وارد کنید.
