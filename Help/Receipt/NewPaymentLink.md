# ارسال لینک پرداخت جدید
از طریق مسیرهای زیر می‌توانید برای مشتری خود یک لینک پرداخت جدید ارسال نمایید. <br>

>**نکته** <br>
 یکی از امکانات ویژه در پیام‌گستر به این صورت است که با ارسال لینک پرداخت برای مشتری می‌توانید با فعال کردن چک باکس "**ثبت دریافت پس از تایید**" برای مشتری خود دریافت خودکار را فعال کنید. هنگامیکه مشتری پرداخت را انجام داد به صورت خودکار برای مشتری دریافت خودکار ثبت می‌شود .

- **تب فروش** > **لینک پرداخت**

![مسیر اول ثبت لینک پرداخت](./Images/new-payment-link-method1.png)

- **صفحه اصلی پروفایل مشتری** > **مشخصات** > **ایجاد لینک پرداخت**

![ مسیر دوم ثبت لینک پرداخت](./Images/new-payment-link-method2.png)

- **صفحه اصلی پروفایل مشتری** > **لینک‌های پرداخت** > **ایجاد لینک پرداخت**

![مسیر سوم ثبت لینک پرداخت](./Images/new-payment-link-method3.png)

برای مدیریت پرداخت‌هایی که مخاطبان باید انجام دهند می‌توانید از قابلیت لینک پرداخت استفاده کنید. برای استفاده از این قابلیت ابتدا باید در قسمت مدیریت حساب‌های مالی برای حداقل یکی از حساب‌های تعریف شده، قابلیت پرداخت واسط را فعال کرده باشید. سپس می‌توانید یک لینک پرداخت برای مخاطب ایجاد کرده و پیامی حاوی این لینک را از طریق رسانه‌های مختلف (پیام کوتاه، ایمیل یا شبکه اجتماعی) برای او ارسال کنید. مخاطب با استفاده از این لینک به صفحه درگاه پرداخت آنلاین هدایت می‌شود تا عملیات پرداخت را انجام دهد، پس از پرداخت مبلغ توسط مشتری، یک دریافت در سوابق این مخاطب به صورت خودکار ثبت خواهد شد.<br>
 برای ایجاد یک لینک پرداخت باید چهار گام را طی کنید که در زیر شرح داده شده است.

![مشخصات لینک پرداخت](./Images/bank-peymentlink.png)

## A. ایجاد لینک پرداخت 
به منظور انجام عملیات پرداخت می‌بایست برای مخاطب مورد نظر لینک پرداخت ایجاد نمایید . برای ایجاد لینک پرداخت برای مشتری باید اطلاعاتی از مشخصات مشتری را در  این قسمت وارد نمایید که عبارتند از:<br>

1. **نام حساب:** می‌توانید از بین حساب‌های مالی تعریف شده در قسمت مدیریت حساب‌های مالی که قابلیت پرداخت واسط برای آن‌ها فعال شده است، یک حساب را انتخاب کنید تا مبلغ به آن واریز گردد.
2. **مرتبط با:** نام و لینک مشاهده مشخصات مخاطب مرتبط با لینک پرداخت در این قسمت نمایش داده می‌شود.
3. **نوع دریافت:**
در صورت فعال کردن گزینه ثبت دریافت پس از تایید، می‌توانید از بین انواع دریافت‌های تعریف شده در شخصی‌سازی، یک زیر نوع برای ثبت این دریافت انتخاب کنید. دریافت متناظر با این لینک که پس از پرداخت ایجاد می‌‌شود از این نوع خواهد بود.
4. **مبلغ:** مبلغی که مخاطب باید پرداخت کند را وارد کنید. این قسمت به صورت پیشفرض بر اساس مانده حساب مشتری تکمیل خواهد شد، اما می‌توانید آن را تغییر دهید.

>**نکته**<br> در صورتی که در آیتم‌های مالی مانند فاکتور، دکمه ایجاد لینک پرداخت را بزنید، فیلد مبلغ بر اساس مبلغ فاکتور(یا آیتم‌های مالی دیگر) تکمیل خواهد شد.<br>

5. **تاریخ انقضا:** در این قسمت مشخص کنید که لینک پرداخت ایجاد شده تا چه زمانی اعتبار دارد. این مدت زمان می‌تواند بر اساس تاریخ یا تعداد روز باشد. پس از گذشتن تاریخ انقضا لینک، امکان پرداخت از طریق آن وجود ندارد.
6. **توضیحات:** توضیحات مرتبط با این لینک پرداخت را در این قسمت وارد کنید. می‌توانید از مقدار وارد شده در این فیلد به عنوان یک پارامتر هوشمند در متن پیام ارسالی برای مشتری استفاده کنید.

## B. لیست گیرندگان
در این قسمت مشخص می‌کنید که پیام ارسالی حاوی لینک پرداخت به چه شخصی ارسال گردد. همانطور که ملاحظه می‌کنید این پیام می‌تواند به مدیر، رابط یا هر سمت انتخابی دیگری ارسال گردد. علاوه بر این، می‌توانید یک شماره موبایل یا ایمیل به صورت دستی در این قسمت به عنوان گیرنده پیام وارد کنید. توجه داشته باشید که این گزینه‌ها به صورت چک باکس هستند، بنابراین امکان انتخاب بیش از یک گزینه نیز وجود دارد.<br>

![لیست گیرندگان لینک پرداخت](./Images/Payment-link-recipient.png)

## عملیات پس از تایید .C
در صورتی که لینک پرداخت را روی یکی از آیتم ها مانند فاکتور، فرم یا ... ایجاد کنید و به این آیتم یک فیلد از نوع دریافت اضافه کرده باشید، می‌توانید در این قسمت تنظیماتی اعمال کنید که دریافت ثبت شده پس از پرداخت توسط مشتری به فیلد دریافت اضافه شده به آیتم متصل گردد. برای این منظور ابتدا چک باکس اتصال به فیلد را فعال کرده و سپس فیلد مورد نظر خود را انتخاب کنید.<br>

![عملیات پس از تایید ](./Images/Payment-link-after-confirmation.jpg)

## پیام های ارسالی .D
در این مرحله پیام ارسالی برای مشتری را تنظیم کنید
1. **پیام پیش فرض:** در صورتی که این گزینه را انتخاب کنید، پیام تنظیم شده در قسمت مدیریت پیام های سیستم برای درگاه پرداخت واسط برای مشتری ارسال خواهد شد.
2. **پیام سفارشی:** در صورت انتخاب این گزینه می‌توانید یک پیام سفارشی برای این لینک پرداخت برای مشتری تنظیم و ارسال کنید. رسانه یا رسانه های مورد نظر خود را انتخاب کرده و سپس متن پیام را تنظیم کنید.

![پیام های ارسالی ](./Images/Payment-linke-sending-message.jpg)

