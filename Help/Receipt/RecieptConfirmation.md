# تایید و شماره گذاری دریافت‌ها
در صورتی که از قسمت [تنظیمات، شخصی سازی](https://github.com/1stco/PayamGostarDocs/tree/master/Help/Settings/Personalization-crm/Factor-management/Factor-management.md) CRM ، تیک مربوط به نیاز به تایید یا نیاز به شماره‌گذاری دریافت را انتخاب نموده باشید، بعد از صدور دریافت توسط کارشناسان، به تایید/شماره گذاری نیاز خواهند داشت. کاربر دارای مجوز تایید یا شماره گذاری دریافت شخصی است که می‌تواند از طریق این صفحه کلیه دریافت‌های صادر شده را مشاهده، بررسی و تایید و یا شماره گذاری و یا رد نماید.

> **نکته**<br>
 پس از تایید دریافت ، این آیتم قابلیت ویرایش و حذف نخواهد داشت اما اگر کاربری دارای مجوز‌های "ویرایش  پس از شماره گذاری/ تایید"،  "حذف  پس از شماره گذاری/ تایید"  باشد و یا دارای" مجوز مدیر مالی" باشد، امکان ویرایش و حذف پس از شماره گذاری و تایید وجود دارد.<br>

دریافت‌هایی که به تایید/رد و یا شماره‌گذاری نیاز داشته باشند، از طریق مسیر‌های زیر قابل مشاهده هستند:
- ویجت کارتابل
- کارتابل من > دریافت
 
 ![کارتابل تایید و شماره گذاری دریافت ها ](./Images/reciept-confirmation.cartable.png)
 
 
 با کلیک بر روی هر ردیف، دریافت مربوط به مشتری باز خواهد شد. با زدن دکمه‌های شماره‌گذاری، تایید و رد در بالای صفحه، اقدام مورد نیاز را انجام دهید. البته امکان تایید/رد و شماره‌‌گذای از طریق کلیدهای نمایش داده شده در هر سطر نیز امکان‌پذیر است.

 > **نکته**<br>
  می‌توانید برای اطلاع مسئول و یا ثبت کننده آیتم از تایید و یا رد آیتم موردنظر، پیامی را از طریق اطلاعات پایه ، [ مدیریت پیام های سیستم](https://github.com/1stco/PayamGostarDocs/blob/master/Help/Basic-Information/Manage-system-messages/Manage-system-messages.md) تنظیم کنید.

## نکات مرتبط با تایید و شماره‌گذاری دریافت
- پس از شماره‌گذاری توسط مسئول
، تنها کاربر دارای مجوز «ویرایش شماره پس از شماره گذاری» یا «مدیر مالی» قادر به ویرایش شماره‌ی دریافت خواهد بود.
- پس از **تایید** 
دریافت توسط مسئول، تنها کاربر دارای مجوز «بازگشت به وضعیت در انتظار تایید» یا «مدیر مالی» می‌تواند آن را به وضعیت در انتظار تایید بازگرداند.
- پس از تایید/رد و شماره‌گذاری پرداخت توسط مسئول، تنها کاربر دارای مجوز «ویرایش پس از شماره گذاری، تایید یا رد» یا «مدیر مالی» امکان ویرایش آن را خواهد داشت.
- پس از تایید/رد و شماره‌گذاری دریافت توسط مسئول، تنها کاربر دارای مجوز «حذف پس از شماره گذاری، تایید یا رد» یا «مدیر مالی» امکان حذف آن را خواهد داشت.
