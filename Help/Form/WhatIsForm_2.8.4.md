# فرم  چیست؟

امروزه هر نوع کسب‌وکاری از کسب‌وکارهای کوچک و خانگی تا کسب‌وکارهای بزرگ نیاز به فرم‌هایی برای ثبت اطلاعات خواهند داشت. یکی از قابلیت‌های CRM تغییر فرمت فرم‌ها از کاغذی به الکترونیکی می‌باشد. در پیام‌گستر به کمک ابزار فرم‌ساز می‌توانید داده‌ها را به صورت دقیق و منظم پردازش کنید و ارتباط درستی بین بخش‌های مختلف سازمان ایجاد کنید. 
ابزار فرم‌ساز در پیام‌گستر به شما کمک می‌کند به سادگی و بدون استفاده از برنامه‌نویسی و دستورات پیچیده فرم‌ مورد نظر خود را طراحی کنید. 
از فرم‌های طراحی‌شده می‌توانید برای امور داخل و خارج سازمان استفاده کنید. به عنوان مثال، درون سازمان پرسنل می‌توانند از فرم‌های درخواست مرخصی یا ماموریت استفاده کنند و برای ارتباط با افراد خارج سازمان می‌توانید از فرم‌هایی مانند فرم درخواست کالا برای تامین‌کنندگان استفاده کرد.

>**نکته**<br>
یکی از قابلیت‌های منحصر به فرد CRM پیام‌گستر در مدیریت یادآوری انبوه برای ثبت یادآوری فرم‌ها می‌باشد. شما می‌توانید چند روز قبل یا بعد از ثبت فاکتور برای مشتری خود پیامی در قالب ایمیل یا پیامک ارسال نمایید.

## قابلیت‌های فرم‌ساز در پیام‌گستر 

- **طراحی فرم‌های شخصی‌سازی شده**: به کمک ابزار فرم‌ساز در پیا‌م‌گستر می‌توانید تمامی فرم‌های داخل و خارج سازمان مانند فرم‌های نظرسنجی، فرم سنجش رضایتمندی مشتریان،فرم ثبت سفارش و فرم ارزیابی کارکنان را با توجه به فیلدهای موردنظر طراحی کنید.
- **امکانات طراحی فرم**: برای طراحی هر فرم در پیام‌گستر می‌توانید فیلدهای مختلفی از جمله فیلدهای ساده مانند متنی، ساعت ، تاریخ و ...فیلدهای آیتم CRM  و فیلدهای لیستی استفاده کنید.
- **ایجاد فرم عمومی و اشتراک‌گذاری آن**: فرم عمومی یکی از پرکاربردترین قابلیت فرم‌ها در CRM  می‌باشد و به کمک فرم‌های عمومی می‌توانید اطلاعاتی را از طریق سرنخ‌ها و مخاطبان خارج سازمان دریافت کنید. در قسمت شخصی‌سازی چنانچه فرم موردنظر را ایجاد کردید می‌توانید لینک مرتط با این فرم را به اشتراک بگذارید. 

