# ویجت گزارش

برای سهولت دسترسی به گزارش‌ها می‌توانید از ویجت گزارش استفاده نمایید. به کمک این ویجت می‌توانید گزارش‌های مورد نیاز خود را به صفحه داشبوردتان اضافه کنید. این کار امکان نظارت بر وضعیت آیتم مورد نظر را برای شما فراهم می آورد.<br>
 برای درک بهتر مزیت استفاده از ویجت گزارش به مثال زیر توجه کنید: <br>
مدیر فروش مسئولیت‌ بررسی عملکرد کارشناسان فروش، وضعیت فرصت‌های فروش، تعداد و زمان تماس‌ها، مبلغ فروش و از این دست گزارش‌ها را دارد. نظارت بر این امور او را ملزم به بررسی مداوم برخی از گزارشات می‌سازد. با ایجاد داشبورد فروش و قرار دادن ویجت گزارشات مختلف، تعداد زیادی از گزارش‌های مورد نیاز در صفحه را در اختیار خواهد داشت. بدین ترتیب استفاده از ویجت گزارش در داشبورد، سبب صرفه‌جویی در زمان مدیر فروش خواهد شد.<br>
در حالت کلی به کمک قابلیت  [**چند داشبورد**](https://github.com/1stco/PayamGostarDocs/blob/master/Help/home/MultiDashboard.md) و ویجت گزارش‌ها در کنار هم، می‌توانید  براساس نیازهای خود، داشبوردهای مجزا ایجاد کنید.

## انتخاب نوع گزارش در ویجت گزارش 
برای افزودن ویجت گزارش مورد نظر به داشبورد، مشابه آنچه در توضیحات کلی ویجت‌ها مطرح شد، از کلید اضافه کردن ویجت در پایین صفحه استفاده کنید. پس از انتخاب ویجت گزارش می‌توانید از بین لیست گزارش‌های موجود، نوع گزارش ویجت را مشخص کنید.<br>

![انتخاب نوع گزارش در ویجت گزارش‌ها](./Images/Add-report-widget.png)

گزارش‌ها را در راستای هدفی که از داشبورد خود دارید، انتخاب کنید. مثلا برای ساخت داشبورد عملکرد تیم فروش، از بین گزارش‌های عملکردی فروش، در گزارش‌های پرکاربرد استفاده کنید. در تصویر زیر می‌توانید نمونه‌ای از یک داشبورد فروش را مشاهده نمایید.<br>

![نمونه‌ای از ساخت داشبورد با ویجت گزارش](./Images/user-dashboard-sample.png)

 گفتنی‌ است شما هیچ محدودت تعدادی برای اضافه کردن ویجت گزارش به صفحه داشبورد ندارید.<br>

> **نکته**<br>
> در ویجت گزارش، تنها استفاده از **گزارش‌های پرکاربرد** امکان پذیر است. یعنی نمی‌توانید از گزارش‌های سیستمی و گزارش‌هایی که خودتان ساخته‌اید، در این ویجت استفاده کنید.