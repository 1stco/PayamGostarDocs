# راهکار مدیریت منابع انسانی پیام‌گستر(ATS)
به منظور سرعت بخشیدن به روند بررسی رزومه‌ کارجویان، سیستمی به نام ATS وجود دارد که از مهمترین نرم‌افزارهای مدیریت منابع انسانی شناخته شده است. سیستم ATS پیام‌گستر ابزاری است که به تیم استخدام و مدیران سازمان شما کمک می‌کند که روند بررسی رزومه متقاضیان کار با کیفیت و سرعت بالاتری انجام شود. ازاین رو برای تمامی فرصت‌های شغلی‌ای که در سایت‌های **جابینجا**، **جاب‌ویژن**،  **لیندکین** و یا سایت شخصی خود آگهی استخدام منتشر کرده‌اید، روزمه‌های دریافتی شما به کمک این قابلیت جمع‌آوری، غربال و برای بررسی به واحد مربوطه ارجاع داده می‌شود.<br>
راهکار ATS پیام‌گستر هزینه روند استخدام را در سازمان شما کاهش داده و یک پایگاه داده از اطلاعات متقاضیان، سوابق و روزمه‌های آن‌ها در اختیار شما قرار می‌دهد.<br>
به طور خلاصه، فرایندِ در جریان به شرح زیر خواهد بود:
1. فرم درخواست نیرو از طریف مدیر واحد در پیام‌گستر ثبت شده و به مسئول مربوطه در بخش منابع انسانی ارجاع داده می‌شود.
2. آگهی توسط مسئول منابع انسانی در پلتفرم انتخابی (جاب‌ویژن/جابینجا/لینکدین/سایت شخصی) منتشر می‌شود.
3. به هنگام ثبت‌نام متقاضی برای ارسال رزومه، هویت او به صورت خودکار در پیام‌گستر ایجاد می‌گردد.
4. رزومه‌های دریافت شده توسط مسئول منابع انسانی، در سایت مورد بررسی قرار می‌گیرند. با ثبت اولین نتیجه بررسی، فرم آگهی‌ای به صورت خودکار در پیام‌گستر ساخته شده و در سابقه فرم درخواست ذخیره می‌شود تا  در آینده بدانید چه آگهی(هایی) در چه پلتفرم‌(هایی) برای این آگهی منتشر کرده‌اید.
5. به صورت خودکار، یک درخواست مصاحبه در سیستم برای هویت ثبت می‌شود. فایل رزومه و همچنین نتیجه‌ بررسی رزومه در این درخواست لحاظ می‌گردد. اگر بر روی این آیتم فرایند پیاده‌سازی شده باشد، بر اساس نتیجه‌ی ثبت شده (رد/تایید) درخواست می‌تواند به مسئول مربوطه ارجاع داده و یا بایگانی شود.<br>
در انتها، شما یک درخواست پشتیبانی دارید که می‌توانیداز اطلاعات آن برای ساخت گزارش‌های مورد نظر خود برای داشبورد منابع انسانی استفاده نمایید. این گزارش‌‌ها می‌توانند شامل تعداد رزومه‌های تایید شده، تعداد رزومه‌های رد شده، تعداد رزومه‌ها به تفکیک هر موقعیت شغلی، فراوانی دلایل رد رزومه‌ها و مابقی اطلاعاتی باشند که می‌توانید به کمک گزارش‌ساز پیام‌گستر از این آیتم‌ها استخراج کنید.<br>
در این زمینه در ادامه به مطالب زیر پرداخته می‌شود:<br>
- چگونه می‌توان سیستم ATS را نصب و راه‌اندازی نمود؟
- تنظیمات مرتبط با سیستم ATS به چه صورت است؟
- چگونه ارتباط آگهی منتشر شده در سایت شخصی را با پیام‌گستر  برقرار کنیم؟
- انتشار آگهی در پلتفرم‌های مختلف و ارزیابی رزومه‌های دریافتی به چه صورت انجام می‌پذیرد؟
