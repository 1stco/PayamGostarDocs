# فاکتور فروش چیست؟
فاکتور فروش سندی است که برای تعیین جزئیات اقلام/خدمات فروخته شده، توسط  فروشنده برای خریدار ارسال می‌شود. فاکتور فروش هزینه و تعداد محصولات خریداری شده و خدمات ارائه شده را مشخص می‌کند و می‌تواند شامل اطلاعاتی نظیر شرایط پرداخت نیز باشد. فاکتورهای فروش با درج نام فروشنده و مشتری، توضیحات، قیمت کالا/خدمات و شرایط پرداخت، می توانند به عنوان سوابق قانونی نیز در نظر گرفته‌شوند.<br>
فاکتورها یک عنصر حیاتی در کنترل‌های داخلی و حسابرسی هستند. در حقیقت، فاکتورهای فروش (با مکتوب کردن شرایط فروش)، توافق‌‌نامه‌های الزام‌آور بین شرکت‌ها و خریداران هستند که با ثبت آن‌ها در سیستم‌های مالی، مشتری به سازمان فروشنده بدهکار می‌شود.<br>
شما می‌توانید فاکتورهای سازمان خود را در انواع و زیرنوع‌های مختلف در پیام‌گستر داشته‌باشید. با ثبت فاکتور در پیام‌گستر مشتری مربوطه به میزان مبلغ فاکتورهای تایید شده، به شما بدهکار می‌شود. علاوه بر آن، چنانچه از انبارداری تعدادی در پیام‌گستر استفاده می‌کنید، به تعداد اقلام کالای مندرج در فاکتور تایید شده، از موجودی انبار کاسته می‌شود. با ثبت فاکتور در پیام‌گستر می‌توانید برای پیگیری فاکتورها برنامه‌ریزی کنید و نسخه چاپی آن‌‌ها را در قالب‌ مورد نظر خود دریافت نمایید.<br>

>**نکته** <br>
> چنانچه از انبارداری سریالی استفاده می‌کنید، موجودی انبار با فاکتور فروش افزایش نمی‌یابد و شما برای اعلام ورود کالا به انبار یا به عبارت دیگر افزایش موجودی  باید «رسید» ثبت نمایید.<br>

## گزارشات مرتبط با فاکتور فروش
برای تحلیل و بررسی فاکتورها و بهبود روند فروش می‌توانید از گزارشات مرتبط نظیر موارد زیر است:<br>
- فروش کل در بازه‌های زمانی روزانه، هفتگی، ماهیانه و سالیانه
- میزان دریافت فاکتورها
- لیست فاکتورهای فروش و پیگیری‌های فاکتور فروش
- تعداد فاکتورها به تفکیک ماه و وضعیت
- تعداد فاکتورهای در انتظار به تفکیک هویت
- مبلغ فاکتور به تفکیک کارشناسان و تیم‌ها در بازه‌های زمانی متفاوت
- تخفیف فاکتورهای فروش به تفکیک مشتریان، کارشناسان و تیم‌ها
- میانگین تعداد روز برای تایید فاکتور فروش به تفکیک ماه و کارشناس 
- پورسانت محصول محور به تفکیک کارشناس
- گزارش‌های افتراق حواله انبار و فاکتور فروش
- گزارش‌های افتراق فاکتور فروش و فاکتور برگشت از فروش
- جزئیات فروش
- جزئیات اسناد دریافتی و پرداختی، درآمدها، دریافت‌ها، قراردادها 
