#  پیش‌فاکتور فروش چیست؟

پیش از صدور فاکتور فروش اصلی،‌ برای جلوگیری از تغییرات مدام فاکتور،‌از پیش‌فاکتور استفاده می‌شود. پیش‌فاکتور فروش در واقع فاکتور فروش اولیه است و شامل کالا و خدمات مورد مذاکره (محصولات/خدماتی که قرار است از جانب مجموعه شما به مشتریان فروخته شود) می‌شود. در پیش فاکتور، عنوان کالا یا خدمت به همراه قیمت، اطلاعات حمل و نقل، تاریخ تحویل و ... ذکر می شود. از پیش‌فاکتور فروش اصولا برای اعلام قیمت و اعتبار آن استفاده می‌شود <br>

با ثبت پیش‌فاکتور در پیام‌گستر می‌توانید بر اعتبار قیمت‌های اعلام شده مدیریت داشته باشید؛ پیش از رسیدن به تاریخ انقضای پیش‌فاکتورهای ارسالی به صورت خودکار برای مشتری پیامک یادآوری ارسال نمایید؛ برای پیگیری پیش‌فاکتورها برنامه‌ریزی کنید؛ از آن‌‌ها در قالب‌ مورد نظر خود نسخه چاپی دریافت نماییدو البته با یک کلیک از روی پیش فاکتور، فاکتور فروش ثبت کنید.<br>

>**نکته**<br>
ثبت پیش‌فاکتور، نه مشتری را به شما بدهکار می‌کند و نه از موجودی انبار شما کم می‌کند. با این وجود شما می‌توانید تعداد کالاهایی که برای آن‌‌ها پیش‌فاکتور ثبت کرده‌اید را به صورت تعداد فریز شده مشاهده و برای آن برنامه‌ریزی نمایید.<br>

## گزارشات مرتبط با پیش‌فاکتور فروش
برای تحلیل و بررسی پیش‌فاکتورهای فروش می‌توانید از گزارشات مرتبط نظیر موارد زیر استفاده کنید:<br>
- لیست پیش‌فاکتورها
- لیست پیگیری‌های پیش فاکتور فروش
- لیست جزئیات اقلام پیش‌فاکتور
