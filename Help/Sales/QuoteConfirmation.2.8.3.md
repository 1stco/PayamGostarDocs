# تایید و شماره‌گذاری پیش‌فاکتور فروش
پس از ثبت پیش‌فاکتور فروش مادامیکه این فاکتور تایید نشود موجودی محصول و بدهی مشتری تغییری نخواهد کرد و پیش‌فاکتور فروش تایید نشده در پیام‌گستر فاقد اعتبار است.

پیش‌فاکتور فروش در مرحله تایید و شماره‌گذاری با پیام‌های متفاوت نمایش داده می‌شوند که به شرح زیر می‌باشد:<br>
در صورتیکه پیش‌فاکتورها به صورت خودکار تایید شوند در قسمت ابتدایی پیش‌فاکتور این پیغام با نوار آبی نمایش داده می‌شود.<br>

 ![تایید و شماره‌گذاری فاکتور فروش 1](./Images/qoute-confirmation-1.2.8.3.png)

گاهی برای دسترسی بهتر به پیش‌فاکتورهای فروش در مرحله ثبت، بهتر است آنها را شماره‌گذاری کنید. در این مرحله پیغام زیر با نوار بنفش رنگ نمایش داده می‌شود. لازم به ذکر است شما می‌توانید قبل از اینکه فاکتور تایید شود آن را شماره‌گذاری نمایید.

![تایید و شماره‌گذاری فاکتور فروش 2](./Images/qoute-confirmation-2.2.8.3.png)

می‌توانید دو مرحله قبل را به صورت خودکار انجام دهید. پس از تایید و شماره‌گذاری پیام زیر با نوار سبز رنگ را مشاهده خواهید کرد.

![تایید و شماره‌گذاری پیش‌فاکتورهای فروش 2](./Images/qoute-confirmation-3.2.8.3.png)

پس از ثبت پیش‌فاکتور فروش چنانچه مجوز تایید، رد و شماره‌گذاری آیتم را داشته باشید 
در صورتی که پیش‌فاکتور فروش ثبت‌شده نیازمند تایید و شماره‌گذاری باشند (در قسمت [شخصی‌سازی](https://github.com/1stco/PayamGostarDocs/tree/master/Help/Settings/Personalization-crm/Factor-management/Factor-management.md) گزینه نیاز به تایید و شماره‌گذاری فعال شده باشد) و شما به عنوان مسئول تایید/رد و یا مسئول شماره‌گذاری آن زیرنوع از پیش‌فاکتور  فروش تعیین شده باشید، تمامی پیش‌فاکتور فروش ثبت شده از آن زیرنوع برای بررسی در کارتابل شما قرار می‌گیرد.<br>
پیش‌فاکتورهای فروش  که به تایید/رد و یا شماره‌گذاری نیاز داشته باشند، از طریق **کارتابل** به شخص مسئول نمایش داده می‌شوند.
برای رد، تایید و شماره‌گذاری پیش‌فاکتور فروش از طریق کارتابل می‌توانید از طریق دو مسیر زیر اقدا نمایید: <br>
- روش اول از طریق **ویجت کارتابل** می‌باشد.
 با  کلیک بر روی کارتابل پیش‌فاکتور فروش، پیش‌فاکتورهای در انتظار تایید در جدول پایین  نمایش داده می‌شود. در این حالت امکان تایید/رد و شماره‌‌گذاری از طریق کلیدهای نمایش داده شده در هر سطر (در کارتابل)وجود دارد.<br>
 
 ![کارتابل تایید و شماره‌گذاری پیش‌فاکتورهای فروش ](./Images/qoute-confirmation-cartable-2.8.3.png)

 - روش دوم از طریق **صفحه اصلی پیش‌فاکتور** است. بدین منظور با  کلیک بر روی کارتابل پیش‌فاکتورهای فروش، پیش‌فاکتورهای در انتظار تایید در جدول پایین  نمایش داده می‌شود. با کلیک بر روی هر ردیف، پیش‌فاکتورهای فروش  مربوط به مخاطب باز خواهد شد. با زدن دکمه‌های شماره‌گذاری، تایید و رد در نوار سفید بالای صفحه، اقدام مورد نیاز را انجام دهید. <br>

 ![کارتابل تایید و شماره‌گذاری پیش‌فاکتورهای فروش ](./Images/qoute-confirmation2.2.8.3.png)

> **نکته**<br>
> اگر برای اطلاع‌رسانی به مسئول تایید و شماره‌گذاری و یا ثبت‌کننده آیتم، پیام تنظیم شده باشد، از طریق [پیام‌های سیستمی](https://github.com/1stco/PayamGostarDocs/blob/master/Help/home/NotificationManagement2.6.0.md) به کاربر مربوطه اطلاع داده می‌شود. در چنین حالتی ورود پیش‌فاکتور جدید به کارتابل به مسئول تایید و شماره‌گذاری و نتیجه آن شامل تایید،‌رد و شماره‌گذاری پیش‌فاکتور به ثبت‌کننده اطلاع‌ داده می‌شود.<br>

## نکات مرتبط با تایید و شماره‌گذاری پیش‌فاکتور فروش
- پس از **شماره‌گذاری** توسط مسئول، تنها کاربر دارای مجوز «ویرایش شماره پس از شماره‌گذاری» یا «مدیر مالی» قادر به ویرایش شماره‌ی پیش‌فاکتور فروش خواهد بود.
- پس از تایید/رد و شماره‌گذاری پیش‌فاکتور فروش توسط مسئول، تنها کاربر دارای مجوز «ویرایش پس از شماره‌گذاری، تایید یا رد» یا «مدیر مالی» امکان ویرایش آن را خواهد داشت.
- پس از تایید/رد و شماره‌گذاری پیش‌فاکتور فروش توسط مسئول، تنها کاربر دارای مجوز «حذف پس از شماره گذاری، تایید یا رد» یا «مدیر مالی» امکان حذف آن را خواهد داشت.

> **نکته**<br>
> پیش‌‌فاکتورهای نیازمند به تایید، پیش از تایید و یا پس از رد،‌ **اعتبار ندارند**. بر این اساس تاثیری بر بدهی مشتری و تعداد موجودی نخواهند داشت.<br>