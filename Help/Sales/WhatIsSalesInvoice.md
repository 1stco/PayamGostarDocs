# فاکتور فروش چیست؟
فاکتور فروش یک سند حسابداری است که توسط  فروشنده برای خریدار ارسال می‌شود. فاکتورها یک عنصر حیاتی در کنترل‌های داخلی و حسابرسی حسابداری هستند. در فاکتور فروش مواردی از قبیل خدمات یا کالای ارائه شده، مبلغ بدهی مشتری و نحوه پرداخت ثبت می‌شود. در حقیقت، فاکتورهای فروش، توافق‌‌نامه‌های الزام‌آور قانونی را بین شرکت‌ها و خریداران ایجاد می‌کنند که با ثبت آن‌ها در سیستم‌های مالی مشتری بدهکار می‌شود.<br>
با ثبت فاکتور در پیام‌گستر می‌توانید برای پیگیری فاکتورها برنامه‌ریزی کنید و از آن‌‌ها در قالب‌ مورد نظر خود نسخه چاپی دریافت نمایید.<br>

> **نکته**<br>
 با ثبت فاکتور، از موجودی انبار شما کاسته می‌شود و مشتری به میزان مبلغ مذکور در فاکتور متعهد به پرداخت (بدهکار) می‌شود.<br>

## گزارشات مرتبط با فاکتور فروش
برای تحلیل و بررسی فاکتورها و بهبود روند فروش می‌توانید از گزارشات مرتبط نظیر موارد زیر است:<br>
- فروش کل در بازه‌های زمانی روزانه، هفتگی، ماهیانه و سالیانه
- میزان دریافت فاکتورها
- لیست فاکتورهای فروش و پیگیری‌های فاکتور فروش
- تعداد فاکتورها به تفکیک ماه و وضعیت
- تعداد فاکتورهای در انتظار به تفکیک هویت
- مبلغ فاکتور به تفکیک کارشناسان و تیم‌ها در بازه‌های زمانی متفاوت
- تخفیف فاکتورهای فروش به تفکیک مشتریان، کارشناسان و تیم‌ها
- میانگین تعداد روز برای تایید فاکتور فروش به تفکیک ماه و کارشناس 
- پورسانت محصول محور به تفکیک کارشناس
- گزارش‌های افتراق حواله انبار و فاکتور فروش
- گزارش‌های افتراق فاکتور فروش و فاکتور برگشت از فروش
- جزئیات فروش
- جزئیات اسناد دریافتی و پرداختی، درآمدها،دریافت‌ها، قراردادها 
