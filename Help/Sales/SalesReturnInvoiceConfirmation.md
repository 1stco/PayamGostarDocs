# تایید و شماره گذاری فاکتور برگشت از فروش
در صورتی که فاکتورهای برگشت از فروش ثبت‌شده نیازمند تایید و شماره‌گذاری باشند (در قسمت [شخصی‌سازی](https://github.com/1stco/PayamGostarDocs/tree/master/Help/Settings/Personalization-crm/Factor-management/Factor-management.md)، گزینه نیاز به تایید و شماره‌گذاری فعال شده باشد) و شما به عنوان مسئول تایید/رد و یا مسئول شماره‌گذاری آن زیرنوع از فاکتور برگشتی تعیین شده باشید، تمامی فاکتورهای برگشتی ثبت شده از آن زیرنوع برای بررسی در کارتابل شما قرار می‌گیرد.<br>
فاکتور برگشتی‌هایی که به تایید/رد و یا شماره‌گذاری نیاز داشته باشند، از طریق **کارتابل** به شخص مسئول نمایش داده می‌شوند. چنانچه مسئول انجام این امر هستید، برای مشاهده این فاکتورهای برگشت از فروش از یکی از این دو مسیر اقدام نمایید:
- **ویجت کارتابل**
- **کارتابل من (نوار بالای صفحه) > فاکتور برگشت از فروش<br>**

 ![کارتابل تایید و شماره‌گذاری فاکتورهای برگشت از فروش ](./Images/Sales-return-invoice-confirmation.png)
 
 با  کلیک بر روی کارتابل فاکتور برگشت از فروش، فاکتورهای در انتظار تایید در جدول پایین  نمایش داده می‌شود. با کلیک بر روی هر ردیف، فاکتور برگشت از فروش مربوط به مخاطب باز خواهد شد. با زدن دکمه‌های شماره‌گذاری، تایید و رد در بالای صفحه، اقدام مورد نیاز را انجام دهید. البته امکان تایید/رد و شماره‌‌گذاری از طریق کلیدهای نمایش داده شده در هر سطر نیز امکان‌پذیر می‌باشد.
 
> **نکته**<br>
> اگر برای اطلاع‌رسانی به شما (به عنوان مسئول) از طریق [ مدیریت پیام‌های سیستم](https://github.com/1stco/PayamGostarDocs/blob/master/Help/Basic-Information/Manage-system-messages/Manage-system-messages.md) پیامی تنظیم شده باشد، ورود هر آیتم فاکتور برگشت از فروش به کارتابل شما از طریق [پیام سیستمی](https://github.com/1stco/PayamGostarDocs/blob/master/Help/home/NotificationManagement2.6.0.md) به شما اعلام می‌شود.<br>

## نکات مرتبط با تایید و شماره‌گذاری فاکتور برگشت از فروش
- پس از **شماره‌گذاری** توسط مسئول، تنها کاربر دارای مجوز «ویرایش شماره پس از شماره‌گذاری» یا «مدیر مالی» قادر به ویرایش شماره‌ی فاکتور برگشت از فروش خواهد بود.
- پس از تایید/رد و شماره‌گذاری فاکتور برگشت از فروش توسط مسئول، تنها کاربر دارای مجوز «ویرایش پس از شماره گذاری، تایید یا رد» یا «مدیر مالی» امکان ویرایش آن را خواهد داشت.
- پس از تایید/رد و شماره‌گذاری فاکتور برگشت از خرید توسط مسئول، تنها کاربر دارای مجوز «حذف پس از شماره گذاری، تایید یا رد» یا «مدیر مالی» امکان حذف آن را خواهد داشت.
