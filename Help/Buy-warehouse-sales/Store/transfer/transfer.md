# انجام انتقال

برای انجام انتقال بین انبارهای خود از این گزینه استفاده نمایید. پس از ثبت انتقال بین انباری، سیستم یک حواله در انبار مبداء و یک رسید در انبار مقصد ثبت خواهد کرد.

![](Transfer.jpg)

می توانید این تراکنش را در انبار مبداء یا مقصد ثبت نمایید، پس از کلیک بر روی دکمه انتقال بین انباری، باید جزئیات زیر را تعیین نمایید:

![](Transfer2.jpg)

**1. نوع حواله مبدا:** نوع حواله ای که باید در انبار مبدا ایجاد شود را تعیین کنید.

**2. انبار مبدا:** انباری که قرار است کالاها از آن خارج شود را تعیین کنید.

**3. نوع رسید مقصد:** نوع رسیدی که باید در انبار مقصد ایجاد شود را انتخاب کنید.

**4. انبار مقصد:** انباری که قرار است کالاها به آن منتقل شوند را انتخاب کنید.

> **نکته:** توجه داشته باشید برای انجام عملیات انتقال، ابتدا باید در قسمت[ مدیریت تراکنش های انبار](https://github.com/1stco/PayamGostarDocs/blob/master/help%202.5.4/Settings/Personalization-crm/Management-warehouse-transactions/Management-warehouse-transactions.md) ، حداقل یک رسید انبار از نوع انتقالی و حداقل یک حواله انبار از نوع انتقالی ایجاد کرده باشید.


پس از تعیین انبارهای مبداء و مقصد و نوع تراکنش های انباری که باید ثبت شوند، با کلیک بر روی دکمه "تایید" صفحه زیر را مشاهده خواهید نمود، در این قسمت  تحویل دهنده و گیرنده و توضیحات هر دو انبار را تعیین کرده، سپس اقلام کالاهای مورد انتقال را انتخاب کنید و تایید نمایید.

> **نکته:** برای انتقال محصول در انبار ها باید در قسمت مدیریت انبارها حداقل دو انبار در سیستم تعریف کرد و محصول مورد نظر در هر دو انبار تعریف شده باشد.

![](Transfer3.jpg)

> **نکته:** برای ثبت تراکنش‌های انبار باید دقت شود حتما انبار مورد نظر فعال شده باشد.
