# لیست پیش فاکتور/فاکتور/فاکتور برگشتی 

لیست تمام پیش فاکتور/فاکتور/ فاکتور برگشتی‌های ثبت شده در نرم افزار نمایش داده می‌شود و می‌توان اطلاعات جزئی هر کدام از آن‌ها را نیز مشاهده نمود. علاوه بر این می‌توانید سوابق جدیدی در این قسمت ایجاد کنید و یا سوابق موجود را ویرایش یا حذف کنید.

> **نکته: هر کاربر می‌تواند تنها سوابقی (پیش فاکتور/فاکتور/فاکتور برگشتی) که خود ثبت نموده است مشاهده نماید و تنها کاربر دارای مجوز "مشاهده لیست سابقه (پیش فاکتور یا فاکتور یا فاکتور برگشتی) می‌تواند کلیه سوابق (پیش فاکتور یا فاکتور یا فاکتور برگشتی) ثبت شده توسط سایر کاربران سیستم را مشاهده نماید.**

![](FAKTOR12.png)

> نکته: لطفا ابتدا قسمت[ فیلترهای پیشرفته](https://github.com/1stco/PayamGostarDocs/blob/master/help%202.5.4/Customer-relationship-management/Advanced-filter/Advanced-filter.md) را مطالعه کنید.


**1.** **زیر نوع آیتم:** زیرنوع فاکتورها و پیش فاکتورها از این قسمت قابل تغییر است.

**2.** **نوع فیلتر:** میتوانید فیلترهای اعمال شده را به عنوان یک فیلتر اختصاصی خود ذخیره کنید.

**3.** **نوع:** نوع آیتم در این قسمت نمایش داده می‌شود

**4.** **فیلدهای فاکتور:** می‌توانید با استفاده از دکمه فیلتر موجود در این فیلد، روی فیلدهای اضافه شده نیز فیلتر مورد نظر خود را اعمال کنید.

**5.** **شماره:** می‌توانید در این قسمت، شماره یا بخشی از شماره سابقه (پیش فاکتور/فاکتور/فاکتور برگشتی) یا سوابق مورد نظر خود را وارد کنید.

**6.** **فروشنده:** می‌توانید صادر کننده (فروشنده) ثبت شده در فاکتور/پیش فاکتور را جستجو کنید.

**فیلدهای ثبت:** می‌توانید بازه ایجاد سابقه (پیش فاکتور/فاکتور/فاکتور برگشتی)  و کاربر ایجاد کننده آن را تعیین کنید.

**فیلدهای ویرایش:** می‌توانید بازه ویرایش سابقه (پیش فاکتور/فاکتور/فاکتور برگشتی) و کاربر ویرایش کننده آن را تعیین کنید.

**فیلدهای صدور:** می‌توانید بازه زمانی صدور سابقه (پیش فاکتور/فاکتور/فاکتور برگشتی) و کاربر صادر کننده (فروشنده) را تعیین کنید.

**7.** **وضعیت تایید و شماره گذاری:** می‌توانید وضعیت تایید و شماره گذاری سوابق مورد نظر (در انتظار، تایید شده، شماره گذاری شده، تایید و شماره گذاری شده، رد شده) را انتخاب کنید.

**فیلدهای تایید،شماره گذاری و رد:** می‌توانید بازه زمانی تایید،شماره گذاری یا رد سابقه (پیش فاکتور/فاکتور/فاکتور برگشتی) و کاربر تایید کننده،شماره گذاری کننده و رد کننده را تعیین کنید.

**فیلدهای انقضا:** می‌توانید بازه زمانی انقضای پیش فاکتور را تعیین کنید.

**8.** **حدود مبلغ:** می‌توانید حداقل و حداکثر مبلغ سابقه (پیش فاکتور/فاکتور/فاکتور برگشتی) مورد نظر خود را درج کنید.

**9.** **سریال:** می‌توانید سریال کالای وارد شده را درج نمایید تا سابقه (پیش فاکتور/فاکتور/فاکتور برگشتی) دارای آن سریال فیلتر گردد.

**10.** **نام محصول:** می‌توانید بر اساس نام محصول فیلتری را تعیین کنید تا سوابق (پیش فاکتور/فاکتور/فاکتور برگشتی) دارای آن را فیلتر کنید. همچنین با کلیک بر روی نام محصول می‌توانید از بین گروه محصولات و محصولات تعریف شده در قسمت [مدیریت محصولات](https://github.com/1stco/PayamGostarDocs/blob/master/help%202.5.4/Basic-Information/Product%20management/Product-management.md) ، محصول مورد نظر خود را برای جستجو انتخاب کنید.

**11.** **تگ‌ها:** می‌توانید فاکتور/پیش فاکتور/فاکتور برگشتی را بر اساس تگی که روی آن‌ها گذاشته اید جستجو کنید.

**12.** **حذف کردن:** می‌توانید سابقه یا سوابق انتخاب شده را حذف کنید.

**13.** **اضافه کردن:** می‌توانید بک سابقه جدید ایجاد کنید.

**14.** **فرستادن به اکسل:** می‌توانید سوابق فیلتر شده را در قالب فایل اکسل دریافت نمایید.

**15.** **مبلغ نهایی:** مجموع مبلغ سوابق فیلتر شده قابل مشاهده است.

**16.** **مدیریت گزارش‌ها:**  با استفاده از این بخش میتوان از لیست پیش فاکتور/ فاکتور / فاکتور برگشتی با توجه به فیلتر‌های اعمال شده، گزارش گیری کرد. برای توضیحات بیشتر میتوانید به بخش [گزارش ساز جدید ](https://github.com/1stco/PayamGostarDocs/blob/master/help%202.5.4/Management-and-reports/Report-Builder/Report-Builder.md)مراجعه کنید.

> نکته: تمامی‌لیست آیتم‌ها دو حالت نمایش Grid و Kanban دارند که حالت نمایشی کانبان براساس مراحل تعریف شده در بخش شخصی سازی میباشد.توضیحات این بخش را میتوانید از[ بخش نمایش کانبان مراحل ](https://github.com/1stco/PayamGostarDocs/blob/master/help2.5.4/Settings/Personalization-crm/Overview/General-information/leveling/leveling.md)مطالعه کنید.

>**نکته:**  با استفاده از بخش تنظیمات جدول میتوانیم فیلد‌هایی برای نمایش در لیست و خروجی اکسل انتخاب کنید

**17.** در صورتیکه برای فاکتور‌ها مرحله بندی تعریف کرده باشید، در این قسمت می‌توانید نام مرحله را وارد کنید.