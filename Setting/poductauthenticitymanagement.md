# مدیریت اصالت کالا    

مدیریت اصالت کالا 

در این قسمت تنظیمات مرتبط با اصالت کالا انجام می شود. با استفاده از تنظیمات این صفحه نرم افزار قادر خواهد بود که پیامک حاوی سریال یک محصول را از طرف مشتری دریافت نموده و پاسخ مناسب در خصوص اینکه آیا آن کالا از شما خریداری شده است یا خیر را ارسال کند.

برای استفاده از این امکان باید کالاهایی که توسط رسیدهای مختلف به انبارها اضافه می شوند دارای سریال باشند.  همچنین حداقل یک خط پیامکی با قابلیت دریافت بر روی نرم افزار باید تعریف شده باشد.

![](ProductAuthenticityManagement.jpg) 

1\. **لیست اصالت کالا:** لیست پیام های تنظیم شده برای پاسخ به پیام تشخیص اصالت کالا همراه با گروه محصول مرتبط و خط دریافت و ارسال پیام در این قسمت نمایش داده می شود، در صورت نیاز می توانید پیام ها را ویرایش یا حذف نمایید.

2\. **گروه محصول:** گروهی از محصولاتی که می خواهید برای تشخیص اصالت کالا در نظر گرفته شوند را انتخاب نمایید.

3\. **اپراتور ارسال:** اپراتوری که خط پیامک بر روی آن تنظیم شده است را انتخاب نمایید.

4\. **خط:** خط پیامک را انتخاب نمایید. مخاطب باید شماره سریال محصول خریداری شده را به این شماره ارسال کند. (باید امکان دریافت بر روی این خط فراهم باشد.)

5.  **اضافه کردن:** برای اضافه کردن محصول جدید به لیست، پس از وارد کردن اطلاعات روی این گزینه کلیک کنید.

6\. **پیام در صورت مثبت بودن:** در صورتی که پیامک ارسال شده توسط مخاطب حاوی شماره سریالی باشد که در انبار قبلا توسط رسید وارد شده باشد، نرم افزار یک پاسخ برای او ارسال خواهد کرد. متن پیامک را در این قسمت باید درج نمایید.

7\. **پیام در صورت تکراری بودن:** در صورتی که پیامک ارسال شده توسط مخاطب حاوی شماره سریالی باشد که قبلا ارسال شده است، نرم افزار یک پاسخ برای او ارسال خواهد کرد تا او را مطلع سازد که این سریال قبلا فعال شده است. متن پیامک را در این قسمت باید درج نمایید.

8\. **پیام در صورت غیر صحیح بودن:** در صورتی که پیامک ارسال شده توسط مخاطب حاوی شماره سریالی باشد که در انبار وجود نداشته باشد، نرم افزار یک پاسخ برای او ارسال خواهد کرد. متن پیامک را در این قسمت باید درج نمایید.