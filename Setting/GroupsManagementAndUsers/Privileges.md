# مجوزها    

مجوزها

یکی از ویژگی های برجسته ی نرم افزار پیام گستر قابلیت مجوز دادن به صورت گروهی و فردی و یا بر اساس هر آیتم و سابقه به صورت جداگانه است.

در این قسمت می توانید مجوزهای کاربران را ویرایش کنید:

نکته اول: غیر از این قسمت می توانید مجوزهای کاربران را از دو طریق دیگر نیز به آنها اختصاص دهید:

الف) [مدیریت شعب - دپارتمان و سمت](../../BaseInformatio/BranchManagement.md)  (که در آن مجوزها تعیین و سپس با استفاده از تفویض حکم از قسمت [مدیریت حکم های پرسنلی](../SecurityItemAuthorize.md) مجوزهای آن در اختیار کاربر قرار می گیرد.)

ب) [شخصی سازی CRM](../Personalizing.md)

نکته دوم: بدلیل اینکه مجوزها را می توان از چند طریق به کاربران اختصاص داد، همیشه در نظر داشته باشید که یک مجوز به این صورت کار میکند، مجوزی که به کاربر اختصاص داده شده باشد، از مجوزی که از طریق گروه به او تخصیص داده شده است بالاتر است. همچنین مجوز "ندارد" بر مجوز "دارد" ارجحیت دارد.

به زبان دیگر در یک مجوز ترتیب به این شکل است:   مجوز شخص >"ندارد" در گروه>"دارد" در گروه

راست به چپ ترتیب اولویت را نمایش می دهد. یعنی کاربر تنها در صورتی یک مجوز را از گروه ها یا سمت های تخصیص داده شده به ارث می برد که مجوز شخصی او روی حالت خاموش قرار گرفته باشد و در صورت تعیین مجوز دارد یا ندارد روی هریک از مجوزها، مجوزهای گروهی تاثیری نخواهند داشت.

نکته سوم: هر مجوز سه حالت "ندارد" با رنگ قرمز، "خاموش" با رنگ خاکستری و "دارد" با رنگ سبز را به خود می گیرد. به صورت پیشفرض تمامی مجوزهای نرم افزار بر روی حالت "خاموش" است.

 ![](Privileges/Privileges11.png)

1\. **دسترسی عمومی:** در این قسمت [دسترسی های عمومی](Privileges/Commonprivileges.md) نرم افزار را می توانید تعیین کنید.

2\. **دسترسی موجودیت ها:** در این قسمت مجوزهای موجودیت های نرم افزار (اعم از فاکتور، پیش فاکتور، فرم، مخاطبان، سرنخ ها و ...) تنظیم می شود.

3\. **جستجوی مجوز:** نام مجوز را می توانید از این قسمت فیلتر کنید.

4\. **ترتیب بندی مجوزها:** می توانید ترتیب نمایش مجوز ها را مشخص کنید. (برای مثال روی حالت "دارد"، ابتدا مجوزهایی که روی حالت "دارد" قرار دارند نمایش داده می شوند)

5.  **انتخاب مجوز:** با کلیک بر روی هر گزینه دسترسی سریع به آن مجوزها می دهد. ( برای مثال اگر روی انبارداری کلیک کنید، قسمت مجوزهای انبارداری را برای شما نمایش می دهد و رنگ آن را سبز می کند.)

6.  **تغییر گروهی مجوزها :**

*   **کلید سبز:** تمامی مجوزهای آن گروه را بر روی حالت سبز یا همان "دارد " قرار می دهد.
    
*   **کلید آبی:** تمامی مجوزهای آن گروه را بر روی حالت "خاموش " قرار می دهد.
    
*   **کلید قرمز :** تمامی مجوزهای آن گروه را بر روی حالت قرمز یا همان "ندارد " قرار می دهد.